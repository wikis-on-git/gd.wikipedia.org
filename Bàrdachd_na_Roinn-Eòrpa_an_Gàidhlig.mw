BÀRDACHD EÒRPACH ANN AN GÀIDHLIG

[[Image: Bardachd Eorpach.jpg|right|]]

Fad na leth-cheud bliadhna a dheasaich [[Ruaraidh MacThòmais]] ''GAIRM'', thug e cothrom do dh’ iomadh [[bàrd]] iomraiteach agus ùr an obair a dh’ fhoillseachadh  air duilleagan na h-irise. Cuideachd chlò-bhuail e mòran eadar-theangachaidhean de bhàrdachd coigreach.  Chaidh a mhòr-chuid de na eadar-theagachaidhean seo an sgrìobhadh gu tùsail ann an cànanan [[an Roinn-Eòrpa|Eòrpach]], agus ann an [[1990]], dh’ fhoillsich ''GAIRM''  taghadh de na duain a nochdadh bho àm gu àm anns an iris, agus cuid a chaidh an eadar-theangachadh air son an leabhar.  Chuireadh an cruinneachadh seo le chèile ann an leabhar eireachdail leis an tiotal '''''Bàrdachd na Roinn-Eòrpa an Gàidhlig''''', deasaichte le Ruaridh MacThomais.  Bha 25 eadar-theangairean air an riochdachadh le barrachd air 100 duan, bho chòrr is fichead cànan, mar eisimpleir [[Fraingis]], [[Gearmailtis]], [[Beurla]], [[Ruiseis |Ruiseanais]] is [[Spàinntis|Spàinnis]]. Eadar na bàird a rinn na h-eadar-theangachaidhean bha àireamh ainmean àithnichte:  Ruaraidh MacThòmais, [[Iain Mac a' Ghobhainn]], [[Anna Frater]], [[Maoilios Caimbeul]], [[Deòrsa Caimbeul Hay]], agus eile.

[[Category:Bàrdachd]]
[[Category:Sgrìobhadairean Gàidhlig]]
[[Category:Leabhraichean]]
[[Category:Leabhraichean Gàidhlig]]
