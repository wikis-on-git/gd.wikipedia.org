[[Image:France Prešeren-foto1.jpg|thumb|right|300px|France Prešeren]]

Seann dealbh camara den bhàrd France Prešeren (mas fhìor)


'S e  [[bàrd]] Romansach Sloibhiniach a tha ann an '''France Prešeren''' (aithnichte anns a’ [[Gearmailtis|Ghearmailtis]] mar '''Franz Prescheren''').  Is ann iomraiteach a tha e mar bhàrd nàiseanta na [[Sloibhìnia|Sloibhinia]].  Ged nach robh a chuid sgrìobhaidh glè phailt, bhrosnaich e a h-uile litreachas Sloibhiniach na dhèidh. Rugadh e ann an [[Vrba]] sa bhliadhna [[1800]], agus chaochail e ann an [[Kranj]] ann an [[1849]].   Tha e ainmeil gu h-àraidh airson a dhàin fhada Sonetni Venec (Blàth-fhleasg Shonaidean”),<ref>Faic an dàn (sa Bheurla) Kranjska Gora, Slovenia le J. F. Hendry, ann an Modern Scottish Poetry, deasaichte le Maurice Lindsay. Faber & Faber, Lunnainn, 1946.</ref> 
anns a bheil gràdh a’ bhàird da dhùthaich agus da phoball air an riochdachadh ann an samhladh a ghràidh mhì-shona da leannan Iulia.  

Tha cruth an dàin seo gu math iomadh-fhillte.  Is e co-chruinneachadh de chòig sonaidean deug (gach tè le 14 sreathan) a tha ann.  Tha a’ chiad sreath den chiad rann air aithris anns an t-sreath dheireannaich den 14mh sonaid, agus mar a’ chiad shreath den 15mh sonaid (ris an canar ann an Sloibhinis “Magistrale”).  Mar an ceudna, is  ann a tha a t-sreath deireannach de gach sonaid air aithris anns a’ chiad shreath den ath shonaid. Mu dheireadh, tha an 15mh sonaid air a cruthachadh às na sreathan a thòisich gach tè de na 14 sonaidean eile. Air an dòigh seo, tha na sreathan roimhaithnichte air an ath-aithris trì uairean san dàn gu lèir, agus gach àm ann an co-theacs eadar-dhealaichte.

Chan eil e furasda eadar-theangachadh math fhaotainn air son an fhacal “Magistrale”. Is dòcha gun dèan am facal [[Gàidhlig]] “ùrlar” an gnothach, ged nach eil e dìreach ceart. 
Ann an 1994 dh’ fhoillsich an iris GAIRM (Àireamh 167 agus Àireamh 168) eadar-theangachadh Gàidhlig den dàn gu lèir, air a dhèanamh le Garbhan MacAoidh. Seo a' chiad shonaid agus am “Magistrale”:


:''Chruthaicheam, air ur son, fleasg ùr, mo phobail,
:''de shonaidean – còig-deug an àireamh –
:''a-chum gun taitinn ùrlar dàin trì uairean
:''air aithris ruibh, le sgoinn cho-sheirmich chiatach.

:''Imichidh agus tillidh rainn na sonaid’
:''an cuilbh, rann seach rann, is riamh ‘ roimhe;
:''a los gum bi an toiseach mar an deireadh,
:''is bàrd na fleasga coltach ri a bhàrdachd:

:''Air an dòigh cheudna, bheir gu buil an smuaintean
:''mu gràdh san oidhche, cràdh gu moch sa mhadainn;
:''lasrach am briseadh-latha ‘s àm ur n-èirigh,

:''Is ùrlar cridhe thusa, oir an dèidh seo,
:''san àm ri teachd, a bhitheas cliùiteach, allail,
:''cuiridh mi ‘n cuimhne dhuibh mo leòntan fhathast.

==Magistrale (“Ùrlar”) ==

:''Cruthaicheam, air ur son, fleasg ùr, mo phobaill;''
:''cuiridh mi ‘n cuimhne dhuibh mo leòntan fhathast,''
:''a thaobh nam fiùran ann am chridh’ ag cinntinn,''
:''rìoghaichidh daonnan ròsan mìn na bàrdachd.''

:''Chan eil ‘ad ceangailte le crios na grèine;''
:''sa chamhanaich chan eil na gaothan soitheamh,''
:''is sinne air ar n-iadhadh le creagan;''
:''gu domhain dhrùidh an stoirm air ar dachaigh.''

:''Air’n uisgeachadh le deòir, le iargain mathaicht’,''
:''le cobhair spionnaidh chinneasaich an teanntachd,''
:''thàinig mar seo na h-uairean dubha ‘s doilleir.''''


==Iomradh==
<references/>

{{Commons}}

[[category:Bàrdachd]]
[[category:Sloibhìnia]]

{{Link FA|sl}}

à

[[af:France Prešeren]]
[[am:ፍራንስ ፕረሸረን]]
[[ar:فرانتس بريشيرن]]
[[bg:Франце Прешерн]]
[[br:France Prešeren]]
[[bs:France Prešeren]]
[[ca:France Prešeren]]
[[cs:France Prešeren]]
[[de:France Prešeren]]
[[en:France Prešeren]]
[[eo:France Prešeren]]
[[es:France Prešeren]]
[[fi:France Prešeren]]
[[fr:France Prešeren]]
[[fur:France Prešeren]]
[[gl:France Prešeren]]
[[he:פרנצה פרשרן]]
[[hr:France Prešeren]]
[[it:France Prešeren]]
[[ja:フランツェ・プレシェーレン]]
[[ko:프란체 프레셰렌]]
[[la:Franciscus Preseren]]
[[nl:France Prešeren]]
[[nn:France Prešeren]]
[[pl:France Prešeren]]
[[pt:France Prešeren]]
[[ro:France Prešeren]]
[[ru:Прешерн, Франце]]
[[scn:France Prešeren]]
[[sh:France Prešeren]]
[[sk:France Prešeren]]
[[sl:France Prešeren]]
[[sr:Франце Прешерен]]
[[sv:France Prešeren]]
[[tr:France Prešeren]]
[[zh:弗兰策·普列舍仁]]
