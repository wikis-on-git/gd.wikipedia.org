[[Image:Carnafeille.jpg|thumb|250px|right| Carbad Fèille (dashi), '''Dōkan''' is ainm dhan fhear seo]]

Tha an fhèill Iapanach seo a’ buntainn do [[1648]], agus tha e a’ gabhail ri eileamaidean a thàinig às Fèillean Spioradail Sanno agus Kanda.  Tha e air a comharrachadh mar phàirt de dhualchas prìseil sloigh na dùthcha bho chionn An Gearran, 2005. Tha an fhèill spioradail seo ceangailte ri [[Naomh-chobhan Hikawa]], 's mar sin dheth, 's e '''Kawagoe Hikawa Matsuri'''(川越氷川祭） an t-ainm slàn a th’ oirre, a bhios air a cumail turas sa bhliadhna ann am Baile [[Kawagoe]], [[Iapan]] air an treasamh deireadh-sheachdain dhen Dàmhair. 'S aithnte dhi san farsaingneachd mar '''Kawagoe Matsuri''' (川越祭）agus 's i an fhèill as motha sa bhliadhna.


== Mìneachadh ==

Tha ''matsuri'' na fhacal Iapanais airson '''Fèill'''. Tha na mìltean fèillean a' tachairt air feadh Iapain, cuid dhiubh beag agus cuid dhiubh mòr.

'S e am mealladh as motha aig an fhèill seo, a' liuthad charbadan òirnealta a bhios air an tarraing le buidhnean daoine (air a bheil ''Hikiko　'''''曳子'''), air feadh meadhan a' bhaile.　Tha mu 30 charbadan-fèille (''dashi'' '''山車''') ann an Kawagoe, 's iad gu math sean. Tha pearsa doile na shuidhe air a' phàirt as àirde dhen charbad, agus tha an earrann seo a' stobadh a-mach air an earrann gu h-ìseal. Tha aon chuid sgàilean fosgailte (ranma 欄間) no earrann-ùrlair far a bhios [[còmhlan-ciùil]] traidiseanta na shuidhe ann aig doras a' charbaid. Tha stoidhle a' chòmhlain-ciùil seo a' buntainn do dh'uachdranachd Tang anns [[an t-Sìn|an Sìn]]. 'S e sin gum faighear [[drumair]], dithis chluicheadair [[tambairin]], [[duiseal]] agus [[co-sheirmean]], 's iad a' cluich fuinn a fhreagras dannsaichean phearsachan a th' air an sgeadachadh ann an culaidh-doile, no culaidh-leòmhainn no culaidh-muncaidh 's mar sin air adhart. 


== Feartan sònraichte na fèille ==


'S e ainm gach carbad an t-ainm a th' air a' phearsa-doile a tha na bhroinn. Tha ainm air gach fear.

'S e feart suaicheanta a' charbaid-fèille gun gabh bràigh a' charbaid a chur mun chuairt, agus 's e sin am mealladh as làidire -tarraing agus cur mun chuairt nan carbadan. Nuair a bhios carbad-fèille a bhuineas dha aon roinn a' bhaile a' gabhail seachad air fear eile, air neo, a bhios a' dlùthachadh air a' phrìomh àite-coinneachaidh, thèid an cur mun chuairt air aghaidh a chèile agus cluichidh iad [[ceòl]] ris a chèile. B' ann air a shon sin fhèin a chaidh cruth nan carbadan a dhealbhadh. 

Chan eil riaghailt sònraichte ann a rèiticheas cò bhuannaicheas no nach buannaich, ach tha seorsa farpais ann eatarra, agus thèid buillean is ruitheam a' chiùil a bheòthachadh gu h-obann 's gu luath, fhad 's a bhios nan luchd-tarraing ri èigheachd is ri gairm-aighir. Mu dheireadh thall, gabhaidh aon charbad seachad air an fhear eile, ach uaireannan bidh tuilleadh air a dhà a th' air amais air a chèile, mar eisimpleir aig [[gobhal-rathad]]. Mar sin dheth, ma thachras sin, bidh aig cuid ri tionndadh agus a' tilleadh far an tàinig iad.



== Ceanglaichean a-muigh ==

*[http://www.youtube.com/watch?v=ATUFbyuDuJo Bhideo na Fèille, Youtube]
*[http://www.hikawa.or.jp/jinja/index.html Naomh-chobhan Hikawa, Làrach oifigeil (Iapanais)]
*[http://www.city.kawagoe.saitama.jp/icity/browser?ActionCode=genlist&GenreID=1103693723240&SiteID=0&FP=toppage Làrach oifigeil Baile Kawagoe, Saitama (Beurla, Iapanais, Sìonais, Portagailis, Coreanais)]

[[category:Àisia]]
[[Category:Iapan]]
[[Category:Fèilltean]]
