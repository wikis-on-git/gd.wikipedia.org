Chuireadh '''Blàr na h-Eaglaise Brice''' air an 17mh dhen fhaoilleachd 1746. B' e seo an darna blàr an [[Na Seumasaich|Ar-a-mach nan Seumasach]], 1745-1746.

Bha am [[Prionnsa Teàrlach Stiùbhart]] an làthair, agus an t-arm aige fo chommand a' [[am Morair Seòras Moireach|Mhorair Sheòrais Mhoireach]]. 'S e an [[Seanailear Hawley]] a bha os cionn arm an riaghaltais, ris an canar arm [[an darna Rìgh Deòrsa|Rìgh Deòrsa]] no "an t-arm dearg".

Thug [[Na Seumasaich|na Seumasaich]] buaidh eile air feachdan an riaghaltais, ged-tà bha aca ri leantainn orra a' màrsail gu tuath às a dhèidh.

Am measg na bha an sàs air taobh Rìgh Dheòrsa bha [[Donnchadh Bàn Mac an t-Saoir]], am bàrd, is e na fhear de [[a' Mhailisi|Mhailisi]] [[Earra-ghàidheil]].

Ann an "Òran do Bhlàr na h-Eaglaise Brice", rinn e iomradh air na chunnaic e:

"Chruinnich uaislean Earraghàidheil,
Armailt làidir de Mhailisi, 
'S chaidh iad mu choinneamh phrionns' Teàrlach,
'S dùil aca r'a chàmp a bhristeadh;
'S ioma fear a bha san àit' ud
Nach robh sàbhailt mar bha mise,
A' mheud sa dh'fhàg sinn anns an àraich,
Latha Blàr na h-Eaglaise Brice".

[[Category:Eachdraidh na h-Alba]]

[[de:Schlacht von Falkirk (1746)]]
[[en:Battle of Falkirk (1746)]]
[[fr:Bataille de Falkirk (1746)]]
