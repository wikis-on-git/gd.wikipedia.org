[[image:MahR Squatus Dei Leuven.jpg|thumb|440px|right|Ceòl ùr na Gàidhlig, Mill a h-Uile Rud beò sa Bheilg, an Giblean 2005]]

'S e còmhlan-ciùil [[punc]] à [[Seattle]], ann an [[Aimearaga]], a th' ann am '''Mill a h-Uile Rud''' a chaidh air bhog ann an 2003. Tha triùir anns a’ chòmhlan; Tim (guth agus giotàr), Sgrios (guth agus beus) agus Sìne (na drumaichean). Rugadh màthair Shìne ann am [[Beinn na Faoghla]] ach bha Sìne fhèin air a togail eadar a' Ghalltachd agus [[na Stàitean Aonaichte]]. Thòisich Sìne agus Tim ag ionnsachadh na Gàidhlig nuair a bha iad a’ fuireach ann an [[Dùn Èideann]] agus às dèidh dhaibh tachair ris na puncairean Gàidhlig eile mar Ruairidh à [[Oi Polloi]].  

Tha na h-òrain aca mu dheidhinn feise mar as trice, gu math coltach, ann an dòigh, ris a’ bhàrdachd aig [[Alasdair Mac Mhaighstir Alasdair]], [[Iain Lom]] agus a leathaid.  Dh'fhoillsich iad CD, [[Ceàrr]], ann an [[2004]] agus tha iad air dà chlàr cruinneachaidh le Oi Polloi, [[Nad Aislingean]] agus [[Atomgevitter]]. Tha na òrain aca air fad 'sa Ghàidhlig.

Rinn iad turasan air feadh nan Stàitean Aonaichte agus cuideachd ann an [[Alba]] agus anns an [[Roinn Eòrpa]].  Chluich iad ann an [[Steòrnabhagh]], Dùn Èideann agus [[Glaschu]].  Rinn iad cuirm-chùil bheò air [[Rapal]] air BBC [[Radio nan Gaidheal]] agus bha prògram mu an deidhinn air a sgaoileadh anns an sreath, [[Ealtainn]]. 

Tha iad dubh an aghaidh mòran dhen phunc “Cheilteach” a tha, nam beachd-san, a’ reic droch ìomhaigh ghòrach, òltach dhe na Gaidheil.  Cuideachd tha iad gu math làidir mu dheidhinn cleachdadh na Gàidhlig, chan ann anns na h-òrain a-mhàin, ach cuideachd air na CDan, air an làrach-lìn aca, air an àrd ùrlair agus am measg à chèile gu làitheil.

Le ''Ceàrr'', rinn iad a' chiad CD a-riamh a bha uile de dh'òrain ùra Gàidhlig.  (B' e ''Play Gaelic'' aig [[Runrig]] a' chiad CD ròc ann an Gàidhlig, ach bha grunn òran tradaiseanta am measg nan òran ùra, agus b' e an clàr vinyl, ''Carson?'', aig Oi Polloi a' chiad clàr punc uile gu lèir ann an Gàidhlig.  B' e ''Ar Ceòl, Ar Cànan, Ar-A-Mach'' aig Oi Polloi a' chiad CD a bha uile de dh'òrain ùra Gàidhlig agus e cuideachd de dh'fhaide LP.)  Cuideachd, rinn iad a' chiad làrach-lìn chòmhan a-riamh a bha ann an Gàidhlig a-mhàin.

==Discography==

*2004: ''Ceàrr'' (Clàran Droch-Shùil)
*2005: ''Ceòl Gàidhlig mar Sgian nad Amhaich'' ("Steòrnabhagh"; aon òran air clàr-cruinneachaidh)
*2006: ''Gàidhlig na Lasair'' ("Steòrnabhagh, Oran Sabaid Sabhal Mòr Ostaig and Crath do Thòn"; trì òrain air CD-cruinneachaidh)


==Ceangail a-muigh==
[http://www.millahuilerud.com/ Mill a h-uile rud]
*[http://thescotsman.scotsman.com/gaelic.cfm?id=295942005 aiste] air punc Gàidhlig anns ''[[The Scotsman]]'' 
*[http://news.scotsman.com/gaelic.cfm?id=2020692005 aiste] air Mill a h-Uile Rud anns ''The Scotsman'' 
*[http://news.scotsman.com/gaelic.cfm?id=125972004 aiste(2)] air Mill a h-Uile Rud anns ''The Scotsman'' 
*[http://news.scotsman.com/gaelic.cfm?id=767132004 aiste(3)] air Mill a h-Uile Rud anns ''The Scotsman'' 
*[http://news.scotsman.com/gaelic.cfm?id=1004192004 aiste(4)] air Mill a h-Uile Rud anns ''The Scotsman'' 

[[Category:Luchd Ciùil|Mill a h-Uile Rud]]

[[an:Mill a h-Uile Rud]]
[[en:Mill a h-Uile Rud]]
[[eu:Mill a h-Uile Rud]]
[[ga:Mill a h-Uile Rud]]
