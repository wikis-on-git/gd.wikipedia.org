Esperanto:  an cànan fuadain as ainmeile agus as soirbheachaile.  Chuireadh air bog e leis an Dr. Ludwick Lazurus Zamenhof , lighiche Pòlainneach, ann an 1887, agus an diugh cha mhòr nach eil dùthaich sam bith air an talamh far nach eil luchd-labhairt Esperanto.  Is ann air faclan cumanta cànanan na hEòrpa (gu h-àraidh nan cànan Laideannach) a tha faclair Esperanto stèidhichte, ach tha Esperanto fada nas fhasa a dh’ ionnsachadh na teanga sam bi eile, a chionn ‘s nach eil gnìomairean neo-riaghailteach, mura-bhith no gnàthasan-cainnt mì-sheaghach innte.  Thèid aig duine tùrail sam bith Esperanto a thogail ann an deicheamh den ùine a tha e ag iarraidh air son, can, Fraingis no Gearmailteach a dh’ ionnsachadh.

Tha a’ chànan seo  saidhbhir ann an litreachas eadar-theangaichte agus tùsail. Gheibhear eadar-theangaidhean Esperanto de dh’ iomadach leabhar cudthromach: am Bioball, an Coràn, am Bhagabhad Gita , agus eile.
