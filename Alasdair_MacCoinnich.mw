[[Image:Alexander MacKenzie by Thomas Lawrence (c.1800).jpg|right|250px|thumb|Alasdair MacCoinnich]]

B'e ceannaiche bhian a bha ann an '''Alasdair MacCoinnich''',  a' chiad duine [[Roinn Eòrpa|Eòrpach]] a shiùbhail thairis air Tir-mòr [[Ameireaga-a-Tuath]] agus a ràinig an [[Cuan Sèimh]].

Rugadh e an, neo faisg air, [[Steornabhagh]], [[Leòdhas|Eilean Leòdhais]] an [[1764]]. Às dèidh bàs a mhàthar an [[1774]] chaidh e còmhla ri athair gu [[Eabhraig Nuadh]]. Nuair a thòisich an t-[[Ar-a-mach Ameireaganach|Ar-a-mach Aimearaganach]] ann an [[1775]], chaidh athair Alasdair, a bha air a bhith na oifigeach airson [[a' chiad Rìgh Deòrsa|Rìgh Deòrsa]] ann an Arm Bhreatainn rè [[Prionnsa Teàrlach Stiùbhart|Bhliadhna Theàrlaich]], dhan Arm Dearg a-rithist agus chuireadh Alasdair fhèin gu [[Canada]].
Ghabh e an sàs ann am malairt nam bian gun e ach coig bliadhna deug agus an 1789, aois còig bliadhna fichead, bha e os cionn iomairt a bha a' miannachadh slighe a lorg bho Chanada, nach robh ach na dùthaich bheag aig an am sin ach mun taobh sear, an iar dhan Chuan Sèimh.

Cha do shoirbich leis an sgriob a rinn e an [[1789]]. Lorg e ceann aibhne a bha a' ruith an iar a mach à Loch Sleibh, ach cha do lean i ach dhan [[Cuan Argtach]].

Dh'fheuch MacCoinnich a-rithist an [[1793]], 's e a' fagail Fort Fork air 9 an Cèitein. An turas seo lorg e beàrn sna Rockies agus ràinig a sgioba cladach a' Chuain Shèimh air 22 Iuchar [[1793]].<ref>Fionnlagh MacLeòid, '''Alasdair MacCoinnich ann an Canada''', Acair, Steòrnabhagh, 1991, ISBN 0861528433</ref>

==Iomradh==
<references/>

[[category:Seòladairean agus Rannsachairean]]


[[ar:ألكسندر ماكينزي (مستكشف)]]
[[de:Alexander MacKenzie (Entdecker)]]
[[en:Alexander MacKenzie]]
[[fr:Alexander Mackenzie (explorateur)]]
[[it:Alexander Mackenzie]]
[[lt:Alexander MacKenzie]]
[[nl:Alexander Mackenzie (ontdekkingsreiziger)]]
[[ja:アレグザンダー・マッケンジー]]
[[pl:Alexander Mackenzie (podróżnik)]]
[[sr:Александар Макензи]]
