Rugadh '''Roy Graham Wentworth''' ann an 1946 ann an Tooting ann an Lunnainn, agus thàinig e a dh'Alba a chiad turas ann an 1963, far an do chuir e seachad saor-làitheann ann an [[Geàrrloch]]. Dh'fhàs e càirdeal ris na daoine ionadail an sin nuair a thill e a-rithist is a-rithist agus chuala e a' [[Gàidhlig|Ghàidhlig]] an sin. Dh'fhàs e gu h-àraidh càirdeal ri croitear, An Peigi (Iain MacCoinnich), ann san àite agus le sin dh'fhàs an ùidh aige anns a' choimhearsnachd agus anns a' chànan, agus dh'ionnsaich e a' Ghàidhlig.

Rinn e ceum ann an Ceiltis aig [[Oilthigh Obair Dheathain]] fon ollamh Dòmhnall MacAmhlaigh ann an 1973. Bha ùidh shònraichte aige ann an [[blas|dualchainntean]]  agus seann Ghàidhlig. Às dèidh sin ghluais e a Gheàrrloch agus às dèidh bàs An Pheigi chaidh e na chroitear. Bha e cuideachd ag obair aig an taigh-thasgaidh ionadail agus chùm e a' dol leis na rannsachaidhean aige, Gàidhlig Gheàrrloch. Ghabh e ùidh ann an ainmean-àite, beul-aithris, teòiric cànanach agus fogharrachd practaigeach, a' cruinneachadh corpas bho dhaoine ionadail a bhruidhneadh dualchainnt a bha a' bàsachadh.

Bha maoineachadh ri fhaotainn airson rannsachadh for-cheum aig [[Institiùid OGE nam Mìle Bliadhna|Oilthigh na Gàidhealtachd agus nan Eilean]] (UHI) ann an 1998, is thòisich e air PhD air dualchainntean fo stiùir [[Meg Bateman]]. Chuir e crìoch air ann an 2002, sgrìobhte anns a' Ghàidhlig.

Fhuair a bàs gu h-obann air 19 An Damhair 2003. 

==Faclairean==
[http://www.smo.uhi.ac.uk/gaidhlig/wentworth/faclair/dualchainnt/ Faclan is Abairtean à Ros an Iar] 
[http://www.smo.uhi.ac.uk/gaidhlig/wentworth/faclair/bun-tomhasach/ Bun-tomhasach Beurla - Gàidhlig]
[http://www.smo.uhi.ac.uk/gaidhlig/wentworth/faclair/cananachas/ Briatharachas Cànanach]




==Tùsan==

[http://www.celt.dias.ie/publications/online/gearrloch/preface-en.html School of Celtic Studies]
<references/>
