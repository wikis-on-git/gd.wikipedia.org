{{Template:Lus
  | AINM_LUS = Duileasg
  | DEALBH = Dulse.JPG
  | TEASCA_DEILBH = 
  | REGNUM = [[Eukaryota]]
  | SUB_REGNUM =
  | PHYLUM = [[Rhodophyta]]
  | SUPER_CLASSIS =   
  | CLASSIS =[[Florideophyceae]]
  | SUB_CLASSIS =
  | ORDO = [[Palmariales]]
  | FAMILIA = [[Palmariaceae]]
  | SUB_FAMILIA =
  | GENUS = ''[[Palmaria (genus)|Palmaria]]''
  | SUB_GENUS =
  | SPECIES = '''''P. palmata'''''
  | SUB_SPECIES =
  | AINM_1 =
  | AINM_1_EILE =
  | AINM_2 = 
  | AINM_2_EILE =
  | AINM_SAIDHEANS = ''Palmaria palmata''
  | IOMRADH = ([[Carolus Linnaeus|Linnaeus]]) [[Otto Kuntze|Kuntze]], [[1891]]
  | TIOTAL_EILE =
  | AINMEAN_THIOTAL =
  | AINMEAN_EILE = 
  | AINM_GÀIDHLIG =
}}

'S e '''duileasg''' (''palmaria palmata'') fear de na [[feamainn|feamainnean]] dearga. Tha e dosrach goirid meanbh, ach tha e a' fàs gu math fada shìos a' chladaich. Mar seo, chan fhaighear ach le [[tràigh]] mhòr e.

[[Image:Duileasg.jpg‎|thumb|left|250px| '''Duileasg''']]


== ALBA ==

Ann an [[Alba]], gheibhear as t-[[samhradh]] e. 

Tha rannan à beul-aithris ag innse seo ''Cairgean earraich, Duileasg samhraidh, Gruaigean foghar, Stamh geamhraidh.''

== Feumalachd ==

Bha duileasg ga chleachdadh airson dath donn a dhèanamh agus ann an gnìomhachas an obair-aodaich.<ref>[http://rbg-web2.rbge.org.uk/celtica/recipesb.htm] '''Flora Celtica'''</ref>

== Biadh ==

Thathas a' cleachdadh duileasg bho chionn linntean ann an Alba. Tha cunntas ann gun robh manaich [[Calum Cille|Chaluim Chille]] ga ithe.<ref>[http://www.cne-siar.gov.uk/gaelic/grd/anaraineachd/lusan/lusanachladaich.htm] '''Beul-aithris - Lusan a' Chladaich'''</ref>

'S ann an còmhnaidh as t-samhradh a bhathas ga ithe, ga glanadh san t-sàl 's ga h-ithe às a' chladach.<ref>[http://www.bbc.co.uk/radionangaidheal/facaloirbh/features/20090421/page_2.shtml Facal Oirbh]</ref> 

An dèidh nighe, tha duileasg uabhasach fhèin fallainn dhuit ma dh' itheas tu amh e,.<ref> '''Feum à Feamainn (DVD), Comhairle nan Eilean Siar.''' </ref> ged a tha e rud beag duilich a chagnadh mura h-eil deagh fhiaclan agad. Gabhaidh a cleachdadh ann an saileidean, a ròstadh, grìosadh no a tiormachadh.

Nuair a bhite ri iasgach no buain na feamainn air a' chladach, bhite ag ithe duileasg amh, ga chnuasachadh airson an t-acras a chumail air falbh, agus airson [[fradharc]] a leasachadh.

Bhite a' cagnadh duileasg ann an àite tombaca. Bhite ga nighe, 's ga ghearradh na phìosan beaga, 's an uairsin ga mheasgachadh le ìm gus blas a chur air, agus mu dheireadh, ga thiormachadh.

Bhite ga bhruich ann am bainne 's ga thoirt seachad le ìm mar shoitheach fa leth.

== Leigheas ==

Bhathas ga cur gu feum mar leigheas ann an caochladh suidheachaidhean:-

Tha tòrr iarann innte. Mar iomadh fheamainn, tha tòrr [[aidhiodain]] ann an duileasg 's mar sin dheth, thathas a' cur duileasg gu feum ann a bhith a' làimseachadh trioblaidean an [[fàireag sgiathach|fhàireag sgiathaich]]. 

Tha duileasg na [[cliabh-sgeitheach|chliabh-sgeitheach]] agus na [[leigheas-boiteig]] ma ghabhas tiormaichte i an dèidh [[trasg]]. 

Bhathas a' gabhail seòrsa [[brot]] air am bheil [[càl duilisg]] gus teannachadh-innidh a làimhseachadh, agus mar ghiullachd airson galairean an stamaig agus tinneasan a' chraicinn san fharsaingeachd. Bhite ag ithe càl-duilisg gu co-dhiù nan seasgadan (1960an) ann an cuid de dh'àiteannan air [[Gàidhealtachd|a' Ghàidhealtachd]]. Tha rannan à [[beul-aithris]] ag innse mar cho fallainn is a tha duileasg:

''Bheir càl duilisg is càl deanntaig snuadh air gruaidh mar mhadainn shamraidh.''





== Iomraidhean ==

<references/>

==Ceangal a-mach==
* [http://www.habitas.org.uk/marinelife/species.asp?item=ZM2420 ''Palmaria palmata''] anns an  "Encyclopedia of Marine Life of Britain and Ireland"

[[Category:Feamainn]]

[[de:Lappentang]]
[[en:Palmaria palmata]]
[[fr:Palmaria palmata]]
[[hu:Vörös pálmamoszat]]
[[it:Palmaria palmata]]
[[sco:Dilse]]
