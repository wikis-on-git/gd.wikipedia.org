{{Template:Lus
  | AINM_LUS = Duileasg
  | DEALBH = Dulse.JPG
  | TEASCA_DEILBH = 
  | REGNUM = [[Eukaryota]]
  | SUB_REGNUM =
  | PHYLUM = [[Rhodophyta]]
  | SUPER_CLASSIS =   
  | CLASSIS =[[Florideophyceae]]
  | SUB_CLASSIS =
  | ORDO = [[Palmariales]]
  | FAMILIA = [[Palmariaceae]]
  | SUB_FAMILIA =
  | GENUS = ''[[Palmaria (genus)|Palmaria]]''
  | SUB_GENUS =
  | SPECIES = '''''P. palmata'''''
  | SUB_SPECIES =
  | AINM_1 =
  | AINM_1_EILE =
  | AINM_2 = 
  | AINM_2_EILE =
  | AINM_SAIDHEANS = ''Palmaria palmata''
  | IOMRADH = ([[Carolus Linnaeus|Linnaeus]]) [[Otto Kuntze|Kuntze]], [[1891]]
  | TIOTAL_EILE =
  | AINMEAN_THIOTAL =
  | AINMEAN_EILE = 
  | AINM_GÀIDHLIG =
}}

'S i '''duileasg''' (''palmaria palmata'') tè de na [[feamainn|feamainnean]] dearga. Tha i dosrach goirid, ach tha i a' fàs gu math fada shìos a' chladaich.

Ann an [[Alba]], gheibhear [[geamhradh]] is [[samhradh]] i. Tha rannan à beul-aithris ag innse seo: *''Cairgean earraich''
                                                           *''Duileasg samhraidh''
                                                           *''Gruaigean foghar''
                                                           *''Stamh geamhraidh''



Thathas a' cleachdadh duileasg bho chionn linntean ann an Alba. Tha cunntas ann gun robh manaich Chaluim Chille ga h-ithe.

An dèidh nighe, tha duileasg uabhasach fhèin fallainn dhuit ma dh' itheas tu amh i, ged a tha i rud beag duilich a chagnadh mura h-eil deagh fhiaclan agad. Gabhaidh a cleachdadh ann an saileidean, a ròstadh, grìosadh no a tiormachadh.

Bha duileasg ga cleachdadh airson dath donn a dhèanamh agus ann an gnìomhachas an obair-aodaich.

Bhathas ga cur gu feum mar leigheas ann an caochladh suidheachaidhean:-

Tha tòrr iarann innte. Mar iomadh fheamainn, tha tòrr [[aidhiodain]] ann an duileasg 's mar sin dheth, thathas a' cur duileasg gu feum ann a bhith a' làimseachadh trioblaidean an [[fàireag sgiathach|fhàireag sgiathaich]]. 

Tha duileasg na [[cliabh-sgeitheach]] agus na [[leigheas-boiteig]] ma ghabhas tiormaichte i an dèidh [[trasg]]. 

Bhathas a' gabhail seòrsa [[brot]] air am bheil [[càl duilisg]] gus teannachadh-innidh a làimhseachadh, agus mar ghiullachd airson galairean an stamaig agus tinneasan a' chraicinn san fharsaingeachd. Bhite ag ithe càl-duilisg gu co-dhiù nan seasgadan (1960an) ann an cuid de dh'àiteannan air [[Gàidhealtachd|a' Ghàidhealtachd]]. Tha rannan à [[beul-aithris]] ag innse mar cho fallainn is a tha duileasg:

''Bheir càl duilisg is càl deanntaig snuadh air gruaidh mar mhadainn shamraidh.''

Nuair a bhite ri iasgach no buain na feamainn air a' chladach, bhite ag ithe duileasg amh, ga cnuasachadh airson an t-acras a chumail air falbh, agus airson [[fradharc]] a leasachadh.

Bhite a' cagnadh duileasg ann an àite tombaca. Bhite ga nighe, 's ga gearradh na pìosan beaga, 's an uairsin ga measgachadh le ìm gus blas a chur air, agus mu dheireadh, ga tiormachadh.

Bhite ga bruich ann am bainne 's ga toirt seachad le ìm mar shoitheach fa leth. 


==Ceangal a-mach==
* [http://www.habitas.org.uk/marinelife/species.asp?item=ZM2420 ''Palmaria palmata''] anns an  "Encyclopedia of Marine Life of Britain and Ireland"

[[category:luibhean]]

[[de:palmaria palmata]]
[[en:palmaria palmata]]
[[fr:palmaria palmata]]
[[it:Palmaria palmata]]
[[zh:红藻属]]
