{| class="toccolours" style="float: right; clear: right; margin: 0 0 0.5em 1em;"
|+ style="font-size: larger; margin-left: 1em;"|<big>'''Dùn Dèagh Aonaichte'''
|- style="vertical-align: top;"
|colspan="2" align="center"|[[Image:Dufc.gif]] 

|- style="vertical-align: top;"
|'''Ainm slàn'''||Club Ball-coise<br>Dùn Dèagh Aonaichte
|- style="vertical-align: top;"
|'''Far-ainm'''||''The Terrors''<br />''The Tangerines''<br />''The Arabs'' 
|- style="vertical-align: top;"
|'''Stèidhichte'''||1909<br>''(mar Hibernian Dùn Dèagh)''<br />1923<br>''(mar Dùn Dèagh Aonaichte''
|- style="vertical-align: top;"
|'''Raon'''||[[Pàirc Thanachais]], [[Dùn Dèagh]]
|- style="vertical-align: top;"
|'''Comas-lìonaidh'''||14,223
|- style="vertical-align: top;"
|'''Frithealadh a b'àirde'''||28,000 ri [[C.B. Barcelona|Barcelona]], 1966
|- style="vertical-align: top;"
|'''Cathraiche'''||"|[[Image: Flag of Scotland.svg |25px]] [[Eddie MacThòmais]]
|- style="vertical-align: top;"
|'''Manaidsear'''||"|[[Image: Flag of Scotland.svg |25px]] [[Craig Levein]] 
|- style="vertical-align: top;"
|'''Lìog'''||[[Prìomh Lìog na h-Alba]]
|- style="vertical-align: top;"
|style="padding-right:1em;"|'''2006-07'''||[[Prìomh Lìog na h-Alba]], 9mh
|- style="vertical-align: top;"
|-
|class="toccolours" style="padding: 0; background: #FFFFFF; text-align: center;" colspan="2"|
|}

= Dùn Dèagh Aonaichte =

`S e club [[ball-coise]] proifeiseanta [[Albannach]] a th` ann an '''Club Ball-coise Dùn Dèagh Aonaichte'''. Bhathas a` toirt am [[far-ainm]] '''The Terrors''' air a` chlub bho shean agus [[Na h-Arabaich]] air an luchd-leantainn, ach san latha a tha ann, bidh [[na meadhanan]] uaireannan a` ceangal am briathar mu dheireadh sin ris a` chlub cuideachd. `S e '''The Tangerines''' briathar eile a chanas gu tric ris a` chlub.

Tha Aonaichte an-dràsta a` cluich ann am [[Prìomh Lìog na h-Alba]], fo stiùir [[Craig Levein]] bho fhada dhen Dàmhair 2006. `S e [[Eddie MacThòmais]], [[cathraiche]] bhon t-Sultain 2002, aig a bheil a` chuid as motha de chòirichean a` chlub. Tha an dàrna roinn as motha aig luchd-leantainn a` chlub fo chùram ArabTRUST. Bha Tanachais a` tàladh frithealadh cuibheasach de 8,187 ann an [[2005-06]]; an siathamh cuimheas as motha am Prìomh Lìog na h-Alba. 

Tha Aonaichte air 104 bàirean a chluich (còig a bharrachd air [[CB Obar Dheathain|Obar Dheathain]])
<!-- Anns a' chiad àite feumaidh tu am facal a chuir ann aig a bheil ceangail ceart , an dèidh an  | cuir am facal ann a tha dhith ort. Bidh an dàrna fhacal a' nochdadh anns an aiste.-->
thairis air 22 ràithean ann am farpaisean [[Eòrpach]]. Tha sin a` ciallachadh gur iad an treasamh club [[Albannach]] as eòlaich air a bhith a` cluich annta. Nuair a bhiodh an club gu tric a` leantainn orra tro fharpaisean [[Eòrpach]], bhiodh na meadhanan [[cèin]] a` cantail [[CB Dùn Dèagh|Dùn Dèagh]] riutha ann am mearachd – ainm club còmhstritheach na cathrach aca. Bidh seo fhathast a` tachairt air uairibh an-diugh.

Bheireadh na meadhanan Albannaich An “[[New Firm]]” orra fhèin agus air [[CB Obar Dheathain|Obar Dheathain]], nuair a bha iad aig àirde an soirbheachas anns na h-ochdadan. Bidh iad a` cantainn sin riutha fhathast an-diugh, ged `s e far-ainm car plaosganach on nach eil an dà chlub air dùbhlan math a thoirt dhan “[[Old Firm]]” bho chionn iomadh bliadhna.

Tha e na annas do mheud na cathrach, [[Dùn Dèagh]], gu bheil e a` giùlan dà àrd-sgioba ball-coise proifeiseanta, [[CB Dùn Dèagh]] agus '''Dùn Dèagh Aonaichte'''. Tha an dà sgioba nan còmhstritheach làidir ris a chèile agus tha na lannan-cluiche aca mar uidhe corra cheud slat eadar a chèile.

='''EACHDRAIDH'''=

=='''Hibernian Dhùn Dèagh'''==

'''1909-1923'''

Stèidhicheadh Dùn Dèagh Aonaichte fon ainm Dundee Hibernian ann an 1909. Ghabh iad seilbh air Pàirc Chlepington, an dachaigh a bh`aig [[Dundee Wanderers]]; agus thug iad ainm ùr air: [[Pàirc Thanachais]] (''Tannadice Park'').
	
Bha a` chiad gheama a bh`aca riamh neo-fharpaiseach nuair a chluich iad ri [[Hibernian]] Dhùn Eideann air 18mh Lùnastal, 1909. Bha an dà sgioba co-ionann aig an deireadh, 1-1. 

A` chiad gheam farpaiseach a bh`aca ge-tà, b` ann ri [[Dundee Wanderers]] a bha e; bhuannaich na Wanderers an geama 2-1. An uairsin, ghlèidh iad an Cupa Charrie ionadal ri [[Farfair]] 1-0 air 23mh An Giblean, 1910. 

An dèidh aon iomairt a-mhàin ann an [[Lìog a Tuath]], chaidh a ghabhadh ann an [[Lìog na h-Alba]] air 7mh Og-mhios, 1910. Bha iad a` lìonadh beàrn a bh` air fosgladh nuair a cho-aonaich [[Ayr]] agus [[Ayr Parkhouse]] gus [[Ayr United]] a chruthachadh.

B`e [[Pàirc Thanachais]] làrach a` chiad gheama riamh a bh`aig Hibs Dhùn Dèagh ann an [[Lìog na h-Alba]]; [[Lìte Athletic]] an sgioba nan aghaidh. Ghlèidh Lìte 3-2 ach bha Hibs Dhùn Dèagh a` sìor chosnadh cliù dhaibh fhèin ann am farpaisean cupa. Bhuannaich iad cupa ionadal eile, an Cupa Siorrachd Fharfair, air a` chiad fheuchainn air 25 Màirt, 1911.

Thòisich Hibs Dhùn Dèagh air cluich ann an [[Cupa na h-Alba]] air 8mh Gearran, 1913. Bha a` chiad gheam` aca aig [[Pàirc Hampden]] far an do chaill iad 4-2 ri [[Queen`s Park]]. Nochd iad an uairsin airson a` chiad uair riamh ann an cuairt deireannach cupa nàiseanta anns an Dùbhlachd 1914. B` e sin an [[Scottish Qualifying Cup]]. Chaill iad ri [[Albion Rovers]] an dèidh dà gheama co-ionann.

Bhuail [[An Cogadh Mòr]] ge-tà air [[ball-coise]] na h-[[Alba]] gu lèir, agus chan eil rian nach tugadh an ùpraid sin buaidh air Hibs Dhùn Dèagh cuideachd. Thugadh thairis [[Roinn a Dhà]] anns an robh Hibs an sàs, agus chaidh lìogan sgìreil a chur na h-àite. Bha Hibs Dhùn Dèagh a` sàs ann an [[Lìog an Ear]] rè àm a` chogaidh air fad. 

Thachair gu robh a` chiad gheama [[derby]] riamh ann an 1915 cuideachd ri [[Dùn Dèagh FC]]. `S e [[geama càirdeal]] a bh`ann aig [[Pàirc Dens]] fo chomhair 4,000 luchd-amhairc. Ghlèidh [[Dùn Deàgh FC]] an geama 4-0. 

Mar a bha cùisean a` tighinn air ais chun na h-àbhaist an dèidh a` chogaidh, lean [[Lìog na h-Alba]] orra [[Roinn a h-Aon]] a leudachadh. Cha deach [[Roinn a Dhà]] a stèidheachadh as ùr a-rithist ge-tà. Dh`fhàg Hibs Dhùn Dèagh an Lìog gus cur an aghaidh an co-dhùnaidh sin; b`iadsan an aon chlub a rinn a leithid. Thill iad gu [[Lìog an Ear]] agus ghlèidh iad ann an 1919/1920 e.

Thill Hibs Dhùn Dèagh gu [[Lìog na h-Alba]] san Òg-mhios, 1920 ach b`e saoghal gearr a bh`aca ann a-rithist oir, cha mhòr nach do leig iad dhiubh an Lìog làrach nam bonn air sàilleabh diùltadh [[clubaichean]] Roinn a h-Aon Roinn a Dhà a chur air bhonn a-rithist. An turas seo ge-tà, cha b`e Hibs Dhùn Dèagh a-mhàin, ach 16 clubaichean uile gu lèir, a rinn an co-dhùnadh an Lìog fhàgail às beul a chèile. Mar sin dheth, b`fheudar do Hibs Dhùn Dèagh an cùl a chur ri [[Lìog na h-Alba]] airson an dàrna turas am broinn na bliadhna. 

An lorg a` gnothaich seo, chaidh Hibs Dhùn Dèagh a-steach dhan [[Mheadhan Lìog]], a bha neo-eisimileach. Bha an Lìog sin a` soirbheachadh an uibhir `s gun deach a ghabhail air ais sa mhionaid fo sgèith [[Lìog na h-Alba]] mar Roinn a Dhà `s [[promotion agus relegation]] an cois. Thill ball-coise an lìog gu [[Tanachais]], air an dòigh seo, san Lùnastal, 1921, an dèidh tuiteam seachd bliadhna.

Cha do dh`èirich gu math do Hibs Dhun Dèagh ge-tà anns an lìog air an do rinn iad uiread a dh`iomairt, agus bha iad air fògradh, a-mach às aon uair eile. Bha Hibs Dhun Dèagh ann an cunnart dol fodha a-nis, ach chuir [[Celtic]] tairgse an làthair iad gan ainmeachadh gus àite an [[sgioba glèidhte]] aca a ghabhail ann an [[Lìog Caidreachas na h-Alba]]. Ghabh Hibs Dhun Dèagh ris an tairgse seo gu togarrach.

An dèidh an [[ràith ball-coise]] 1922/23, ghabh co-bhanntachd fir-gnothaich ionadail stiùir a` chlub agus air dhaibh iomairt a dhèanamh, chaidh a ath-thaghadh gu [[Roinn a Dhà]] aig [[Coinneamh Bhliadhnail]] an Lìog anns a` Chèitean 1923.

=='''Dùn Dèagh Aonaichte'''==

Chuir an club rompa cuideachd ann an 1923 an t-ainm aca atharrachadh. Leig iad às “Hibernian” agus thog iad ainm ùr, '''Dùn Dèagh Aonaichte'''. Chaidh an t-ainm ùr a ghabhail ri cumhachdan an Lìog air 26mh Dàmhair, 1923. 

Ghlèidh Dùn Dèagh Aonaichte Roinn a Dhà fo stiùir [[Jimmy Brownlie]], a bha na [[chluicheadair]]/[[mhanaidsear]] ann an 1924/25. B`e seo a` chiad uair riamh a fhuair an club a-steach gu [[Roinn a h-Aon]]. 

Air dhaibh dol sìos gu [[Roinn a Dhà]] an dèidh dà ràith ann an [[Roinn a h-Aon]], choisinn an club gaisgeachd [[Roinn a Dhà]] a-rithist ann an 1928/29. 

Gidheadh, thill iad dhan roinn foidhe aig deireadh an ath-ràithe. Dh`fhàg [[Jimmy Brownlie]] an [[club]] an dèidh dha [[Roinn a Dhà]] a bhuannachadh ann an 1930/31.

Bha Dùn Dèagh Aonaichte fo sgàil air feadh nam bliadhnaichean a lean gus an do chuir iad [[Jerry MacGilleChiar]] ann an dreuchd [[manaidsear]] a` chlub as t-samhradh 1959. Ged a chrìochnaich iad aig 35 às na 37 sgiobannan uile gu lèir ann an 1958/59, ghabh cùisean car sònraichte math dhaibh bhon uairsin.

Bha [[DAFC]] air ais ann an [[Roinn a h-Aon]] an ceann bliadhna agus dhìrich iad dhan àite a b`àirde a bh`aca riamh, gu naoidheamh àite san lìog. Bhon uair sin, cha do chaill iad an àite anns a` phrìomh lìog ach a-mhàin anns an ràith 1995/96, agus `s iad a-nis aon de na clubaichean as soirbheachail a th` ann.

Thàinig grunn mhath de chluicheadairean à [[Lochlann]] dhan chlub anns na 60an: [[Orjan Persson]], [[Finn Seemann]], [[Lennart Wing]], [[Finn Dossing]] agus [[Mogens Berg]]. Bha iadsan an sàs gu mòr anns a` chiad iomairt [[Eòrpach]] aig a` chlub nuair a rinn iad a` ghnothach air treun-sgioba Bharcelona. Bha [[Barcelona]] air [[an Cupa Fairs]] a ghlèidheadh a` bhliadhna roimhe. Chaidh a chur a-mach san ath-chuairt le [[Juventus]] ach b`e cuimhne euchd mòr a dh`fhàg iad a dh`aindeoin sin.

='''Jim MacGilleEathain'''=

Ghabh [[Jim MacGilleEathain]] thairis gnothaichean an sgioba anns an Dùbhlachd, 1971 agus thòisich an linn a b` shoirbheachaile ann an eachdraidh a` chlub.

Chuir e [[poileasaidh òigridh co-eagraichte]] air bhonn bhon toiseach. B`e seo aon cheum a bha na bhunait deatamach do shoirbheachas a` chlub tron fhichead bliadhna as a dhèidh. 

Bhuannaich Dùn Dèagh Aonaichte [[Cupa Lìog na h-Alba]] ann an 1979/1980, an dèidh seachdad bliadhna lom gun duais sam bith. Ghlèidh iad an aon fharpais a-rithist an ath-bhliadhna cuideachd agus ruig iad cuairt deireannach [[Cupa na h-Alba]] air an aon ràith. Chaill iad ri [[Rangers]] san [[ath-chluich]]. 

B`e an ràith a b`fheàrr a bh`aca riamh, 1982/1983. Ghabh Dùn Dèagh Aonaichte buaidh air tiotal [[Prìomh Roinn Lìog Ball-coise na h-Alba|a' Phrìomh Roinn]], agus chruinnich iad àireamh gun samhladh (aig an àm) de phuingean agus thadhail. 

Ruig Dùn Dèagh Aonaichte iar-chuairt deireannach [[Cuach na h-Eòrpa]] air a` chiad fheuchainn. Chaidh a chur a-mach às mu dheireadh thall le [[A.S. Roma]], ged a bu chaol an call (2-3 thairis air an dà gheama). 

B`e Dùn Dèagh Aonaichte a` chiad chlub [[Albannach]] riamh cuairt deireannach [[Cupa UEFA]] a ruigsinn. Fhuair [[IFK Gothenburg]] làmh an uachdair orra air a` cheann thall, a` buannachadh 2-1 thairis air dà gheama, ach choisinn [[luchd-leantainn]] a` chlub [[Duais Cluiche Cothromach]] (Fair Play Award) air sgàth an giùlan modhail, fiadhlaidh san dàrna gheama aig [[Pàirc Thanachais]]. 

Leig [[Jim MacGilleEathain]] dheth a dhreuchd san Og-mhios 1993, a` fuireach aig a` chlub mar [[cathraiche|chathraiche]]. Dh`fhastaich an club [[Ivan Golac]] mar [[manaidsear|mhanaidsear]] ùr; b`esan a` chiad neach à tìr-mòr [[an Roinn-Eòrpa|na h-Eòrpa]] a ghabh stiùir club [[ball-coise]] [[Albannach]]. Bha an tàlant òg a b`fheàrr ann an [[Alba]] aig Dùn Dèagh Aonaichte aig an àm sin. B`e a` chiad rud a rinn e, [[Donnchadh Fearghasdan]] a reic gu [[Rangers]] airson ₤3.75 millean – am prìs a bu mhotha a bh`ann riamh eadar dà chlub [[Breatannach]]. Rinn sin gun deach aig Aonaichte air an lann-cluiche aca a leasachadh leis an airgead a fhuair iad bhon reic.

Ghabh an sgioba seilbh air [[Cupa na h-Alba]] ge-tà anns a` chiad [[ràith ball-coise|ràith]] aige mar [[manaidsear|mhanaidsear]] a` chlub. Rinn iad an gnothach air [[Rangers]] 1-0 aig [[Pàirc Hampden]] anns a` Chèitean, 1994. B`e seo a` chiad uair riamh a bhuannaich Dùn Dèagh Aonaichte [[Cupa na h-Alba]], ged a bha iad air an cuairt deireannach a ruigsinn sia tursan anns na fichead bliadhna roimhe. B’ e [[Craig Brewster]] a chuir an aon tadhal sa bhàire seo an dèidh do [[Dave Mac a’ Phearsain|Dhàibhidh Mac a’ Phearsain]] agus [[Ally Maxwell]] [[bùrach]] a dhèanamh air suidheachadh dìon sìmplidh. Mar sin dheth, bha Dùn Dèagh Aonaichte air a h-uile duais nàiseanta [[ball-coise]] a bhuannachadh a-nis.

Cha do dh`èirich cùisean cho math dhan chlub anns na beagan bliadhnaichean an dèidh [[Cupa na h-Alba]] a bhuannachadh ge-tà. Dh`fhairtlich air Golac seasmhachd àite Aonaichte a chumail anns [[Prìomh Roinn Lìog Ball-coise na h-Alba|a' Phrìomh Roinn]], seach mar a b’ àbhaist do Jim MacGilleEathain a bhith a' dèanamh. Ged a ghlèidh e Cupa na h-Alba anns a chiad ràith aig stiùir a' chlub, chrìochnaich Aonaichte ann an 6mh àite sa Phrìomh Roinn ann an 1993-1994; an t-àite a b’ ìsle aig an robh iad bho chionn 19 bliadhna.

='''Crìonadh agus ùrachadh'''=

Bha '''Dùn Dèagh Aonaichte''' aig bonn an roinn anns an ath-ràith agus ceithir bàire air fhàgail ri chluich. Dh`fhàg Ivan Golac [[Tanachais]], `s iad ann an cruaidh-chàs, agus chaidh [[Billy Kirkwood]] a chur na àite. A dh`aindeoin sin, chaidh Aonaichte sìos gu Roinn a h-Aon ann an 1994/95 airson a` chiad uair riamh nan eachdraidh, `s mar sin dheth b`e prìomh dhleastanas am [[manaidsear]] ùr an club a thoirt air ais gu [[Prìomh Roinn na h-Alba]] air a` chiad fheuchainn. Fhuair an sgioba às gu math caol, nuair a ghabh Dùn Dèagh Aonaichte a` bhuaidh air [[Partaig Thistle]] thairis air dà gheama [[play-off]] ann an 1995/96.

Bha Aonaichte air ais ann am Prìomh Roinn na h-Alba, ach an dèidh 6 bàirean truagh san ath-ràith, bha Kirkwood air a chur a-mach às a dhreuchd, agus [[Tommy MacGilleEathain]], bràthair Jim, air a chur na àite. 


== Soraidh slàn do Jim MacGilleEathain ==


Ghabh cùisean car math bhon uairsin, agus chaidh Aonaichte suas an roinn, nan deann, a` crìochnachadh san 3mh àite ann an 1996-1997. Chaidh iad a-steach dhan [[Cupa UEFA|fharpais UEFA]] a-rithist.

Cha b’ e seo ach adhartachadh mealltach a bh’ ann oir, bho 1997/98 gu 2006/2007, tha Dùn Dèagh Aonaichte air ochdnar manaidsear a chur às an dreuchd: [[Tommy MacGilleEathain]], [[Paul Sturrock]], [[Alex Mac a' Ghobhainn]], [[Paul Hegarty]], [[Ian MacColla]], [[Gordon Siosalach]], [[Billy Dodds]] agus [[Craig Brewster]]. 

Bhon a leig Jim MacGilleEathain dheth a dhreuchd mar mhanaidsear, tha na manaidsearan ùra uile ud air an lèireadh le truimead dìleab nam bliadhnaichean glòirmhor roimhe. Chan e Dùn Dèagh Aonaichte a-mhàin a bha a’ fulaing, ach am pàirt eile dhen [[New Firm]], [[Club Ball-coise Obar Dheathain|Obar Dheathain]] cuideachd. 

Leig Jim MacGilleEathain dheth a dhreuchd mar chathraiche a’ chlub ann an 2000 an dèidh dha purradh a thoirt do neach-aithisg, a bha a` cur ceistean sgrùdach air, nach bu mhath leis.

='''Linn ùr'''=

Ghabh [[Eddie MacThòmais]], fear-gnothaich agus neach-leantainn mòr a’ chlub bho chionn iomadh bliadhna, thairis air mar chathraiche agus sealbhadair ann an 2000. Bhon latha sin, tha Alex Mac a’ Ghobhainn, Paul Hegarty, Ian MacColla, Gordon Siosalach, Billy Dodds agus Craig Brewster uile air an cur às an dreuchd, `s e a' feuchainn ri soirbheas a thoirt air ais a [[Pàirc Thanachais|Thanachais]] a-rithist. 

Tha [[Craig Levein]] an-dràsta a` gabhail stiùir air gnothaichean an sgioba bho 2006, an dèidh Craig Brewster.


== Tribhia ==

Tha Dùn Dèagh Aonaichte air 4 bhàir fharpaiseach a chluich ri [[Barcelona]] gu ruige seo. Rinn iad an gnothach orra gach turas; ann an 1966-67 ann an [[Cupa Fairs]], agus ann an 1986-87 ann an Cupa UEFA. Chluich iad riutha cuideachd ann am bàir chàirdeil aig [[Pàirc Thanachais]] ro thoiseach ràith 2007-2008, ach an turas seo, b'e Barcelona a thug a-mach a' bhuaidh 1-0 le tadhal às breab pheanais bho [[Thierry Henry]].

== An sguad làithreach (2007/2008) ==
{| width="400"
|- bgcolor="#DDDDDD"
! Ainm
! Àireamh
! Dùthchas
|- bgcolor="#EEEEEE"
| colspan="3" align="left" | '''Cùl-tadhail'''
|- bgcolor="#FFFFFF"
| Łukasz Załuska ||align="center"| 1 ||align="center"| [[Image:Flag of Poland.svg|20px|A' Phòlainn]]
|- bgcolor="#FFFFFF"
| Euan MacGilleEathain||align="center"| 13 ||align="center"| [[Image:Flag of Scotland.svg|20px|Alba]]
|- bgcolor="#FFFFFF"
| Grzegorz Szamotulski ||align="center"| 21||align="center"| [[Image:Flag of Poland.svg|20px|A' Phòlainn]]
|- bgcolor="#EEEEEE"
| colspan="3" align="left" | '''Dìonadair'''
|- bgcolor="#FFFFFF"
| Sean Dillon ||align="center"| 2 ||align="center"| [[Image:Flag of Ireland.svg|20px|Poblachd na h-Èireann]]
|- bgcolor="#FFFFFF"
| Christian Kalvenes ||align="center"| 3 ||align="center"| [[Image:Flag of Norway.svg|20px|Nirribhidh]]
|- bgcolor="#FFFFFF"
| Lee Wilkie ||align="center"| 4 ||align="center"| [[Image:Flag of Scotland.svg|20px|Alba]]
|- bgcolor="#FFFFFF"
| Darren Dods ||align="center"| 5 ||align="center"|  [[Image:Flag of Scotland.svg|20px|Alba]] 
|- bgcolor="#FFFFFF"
| Garry Kenneth||align="center"| 18 ||align="center"| [[Image:Flag of Scotland.svg|20px|Alba]]
|- bgcolor="#FFFFFF"
| David Proctor||align="center"| 25 ||align="center"| [[Image:Flag of Scotland.svg|20px|Alba]]
|- bgcolor="#FFFFFF"
| Keith Watson||align="center"| 27 ||align="center"| [[Image:Flag of Scotland.svg|20px|Alba]]
|- bgcolor="#EEEEEE"
| colspan="3" align="left" | '''Fir Meadhan-Pàirce'''
|- bgcolor="#FFFFFF"
| Willo Flood (an iasad à Cardiff City)||align="center"| 6 ||align="center"| [[Image:Flag of Ireland.svg|20px|Poblachd na h-Èireann]]
|- bgcolor="#FFFFFF"
| Mark MacGilleChiar||align="center"| 7 ||align="center"| [[Image:Flag of Scotland.svg|20px|Alba]]
|- bgcolor="#FFFFFF"
|  Barry Robson [[Image:Captain sports.svg|12px|Caiptean]]||align="center"| 11 ||align="center"| [[Image:Flag of Scotland.svg|20px|Alba]]
|- bgcolor="#FFFFFF"
| David Robastan||align="center"| 12 ||align="center"| [[Image:Flag of Scotland.svg|20px|Alba]]
|- bgcolor="#FFFFFF"
| Steven Robb ||align="center"| 14 ||align="center"|[[Image:Flag of Scotland.svg|20px|Alba]]
|- bgcolor="#FFFFFF"
| Craig Conway ||align="center"| 15 ||align="center"| [[Image:Flag of Scotland.svg|20px|Alba]]
|- bgcolor="#FFFFFF"
| Morgaro Gomis ||align="center"| 16 ||align="center"| [[Image:Flag of France.svg|20px|an Fhraing]]
|- bgcolor="#FFFFFF"
| Greg Camshron||align="center"| 17 ||align="center"| [[Image:Flag of Scotland.svg|20px|Alba]]
|- bgcolor="#FFFFFF"
| William Easton (an iasad do Stirling Albion) ||align="center"| 19 ||align="center"| [[Image:Flag of Scotland.svg|20px|Alba]]
|- bgcolor="#FFFFFF"
| Prince Buaben ||align="center"| 20 ||align="center"|[[Image:Flag of Ghana.svg|20px|Ghana]]
|- bgcolor="#FFFFFF"
| Stuart Duff ||align="center"| 24 ||align="center"| [[Image:Flag of Scotland.svg|20px|Alba]]
|- bgcolor="#FFFFFF"
| Marco Andreoni (an iasad do Mhon Rois) ||align="center"| 28 ||align="center"| [[Image:Flag of Scotland.svg|20px|Alba]]
|- bgcolor="#FFFFFF"
|  Ryan McCord||align="center"| 29 ||align="center"| [[Image:Flag of Scotland.svg|20px|Alba]]
|- bgcolor="#EEEEEE"
| colspan="3" align="left" | '''Cuspairiche'''
|- bgcolor="#FFFFFF"
| Jon Daly ||align="center"| 9 ||align="center"| [[Image:Flag of Ireland.svg|20px|Poblachd na h-Èireann]]
|- bgcolor="#FFFFFF"
| Noel Hunt ||align="center"| 10 ||align="center"| [[Image:Flag of Ireland.svg|20px|Poblachd nn h-Èireann]]
|- bgcolor="#FFFFFF"
| Jordan Robertson (an iasad à Sheffield United)  ||align="center"| 22 ||align="center"| [[Image:Flag of England.svg|20px|Sasainn]]
|- bgcolor="#FFFFFF"
| David Goodwillie ||align="center"| 26 ||align="center"| [[Image:Flag of Scotland.svg|20px|Alba]]
|- bgcolor="#FFFFFF"
| Johnny Russell ||align="center"| 30 ||align="center"| [[Image:Flag of Scotland.svg|20px|Alba]]
|}

='''Geàrr-chùnntas''' Eachdraidh=

'''Duaisean''' 

'''Buadhaiche''' [[Prìomh Roinn na h-Alba]] 1982-1983

[[Roinn a Dhà]] (Seann)

'''Buadhaiche''' 1924-1925, 1928-1929
Dàrna àite 1930-1931, 1959-1960

[[Roinn a h-Aon]] (ùr)
Dàrna àite 1995-1996

[['''Cupa na h-Alba''']]

'''Buadhaiche''' 1994  [[CBDA]] 1 [[Rangers]] 0

Nochdadh sa chuairt deireannach gun bhuaidh

1974 [[CBDA]] 0 [[Celtic]] 3
1981 [[CBDA]] 0 [[Rangers]] 0
1981 (ath-chluiche) [[CBDA]] 1 [[Rangers]] 4
1985 [[CBDA]] 1 [[Celtic]] 2
1987 [[CBDA]] 0 [[Naomh Mirren]] 1 (àm a bharrachd)
1988 [[CBDA]] 1 [[Celtic]] 2
1991 [[CBDA]] 3 [[Tobar na Màthar]] 4 (àm a bharrachd)
2005 [[CBDA]] 0 [[Celtic]] 1

[[Cupa Lìog na h-Alba]]
'''Buadhaiche'''
1979-1980 [[CBDA]] 0 [[Obar Dheathain]] 0
[[DACB]] 3 [[Obar Dheathain]] 0 (ath-chluiche)
1980-1981 [[CBDA]] 3 [[Dùn Dèagh FC]] 0

Sa chuairt-deireannach gun bhuaidh

1981-1982 [[CBDA]] 1 [[Rangers]] 2
1984-1985 [[CBDA]] 0 [[Rangers]] 1
1997-1998 [[CBDA]] 0 [[Celtic]] 3

[[Cupa UEFA]]

Sa chuairt-deireannach gun bhuaidh 1986-1987
[[Gothenburg]] 1 [[CBDA]] 0
[[CBDA]] 1 [[Gothenburg]] 1 (1-2)

[[Cupa na h-Eòrpa]]

Nochdadh san iar-chuairt deireannach 1983-1984

CBDA 2 A.S. Roma 0
[[A.S Roma]] 3 CBDA 0 (3-2 do [[A.S Roma
]])

[[Cupa an t-Samhraidh]] 

Sa chuairt-deireannach gun bhuaidh 1964-1965

[[Cupa Am-Cogaidh na h-Alba]] 

Sa chuairt deireannach gun bhuaidh 1939-1940
[[CBDA]] 0 [[Rangers]] 1 




[[Category:Ball-coise]]
[[Category:Sgiobanan ball-coise]]
[[Category:Ball-coise Albannach]]
[[Category:Sgiobanan ball-coise Albannach]]

[[Image:[Eisimpleir.jpg][[Media:Eisimpleir.mp3]]]]

[[ca:Dundee United Football Club]]
[[cs:Dundee United FC]]
[[cy:Dundee United F.C.]]
[[da:Dundee United FC]]
[[de:Dundee United]]
[[en:Dundee United F.C.]]
[[es:Dundee United Football Club]]
[[fi:Dundee United FC]]
[[fr:Dundee United Football Club]]
[[gl:Dundee United F.C.]]
[[it:Dundee United F.C.]]
[[ja:ダンディー・ユナイテッドFC]]
[[lt:Dundee United FC]]
[[nl:Dundee United]]
[[no:Dundee United FC]]
[[pl:Dundee United F.C.]]
[[pt:Dundee United Football Club]]
[[ro:Dundee United F.C.]]
[[sco:Dundee Unitit]]
[[sk:Dundee United F.C.]]
[[sv:Dundee United FC]]
[[zh:邓迪联足球俱乐部]]
