{| border=1 cellpadding=2 cellspacing=0 align=right width=275px
|+<font size=+1>'''Sagsainn-Anhalt'''</font>
|-
|+<font size=+1>'''Sachsen-Anhalt'''</font>
|- style="background: #ffffff;" align="center"
| style="width: 145px;" | [[Image:Flag of Saxony-Anhalt.svg|150px|Landesflagge]]
| style="width: 145px;" | [[Image:Wappen Sachsen-Anhalt.svg|80px|Landeswappen]]
|-
| align="center" width="140px" | [[Bratach na dùthcha]]
| align="center" width="140px" | [[Lùireach na dùthcha|Gearradh-arm]]
|-
| [[Cànan Oifigeil]]
| [[Gearmailtis]]
|-
|[[Dual-chainntean]]
|Anhaltisch, Altmärkisch
|-
| [[Prìomh-bhaile]]
| [[Magdeburg]]
|-
| Baile is motha
| [[Halle/Saale]]
|-
| [[Uachdaran]]
| Wolfgang Böhmer  (2002)
|-
| [[Àireamh-shluaigh]] 
|2.444.000 (2006)
|-
|[[Farsaingeachd]]				 
|20.446.31 km²<small>
|-
|Duilleag oifigeil		
|http://www.sachsen-anhalt.de
|}
[[Image:Deutschland_Lage_von_Sachsen-Anhalt.svg|thumb|right|Suidheachadh Sagsainn-Anhalt]]

=Sagsainn-Anhalt=

Is e stàit [[a' Ghearmailt|Ghearmailteach]] a tha ann an [[Sagsainn-Anhalt]] (''Sachsen-Anhalt'' sa [[Gearmailtis|Ghearmailtis]], ''Saxony-Anhalt'' sa [[a' Bheurla|Bheurla]]). Tha  Magdeburg,  ann am meadhan na dùthcha,  na [[Prìomh-bhaile|phrìomh-bhaile]].

=Suidheachadh=

Tha [[Lower Saxony|Sagsainn Iosail]] san àird an iar air Sagsainn-Anhalt, agus [[Brandenburg]] san àird an ear. Anns an àird a deas tha [[Thüringen]] agus [[Sagsainn]].

=Bailtean=
==Bailtean mòra==

Chan eil tòrr bhailtean mòra ann an Sagsainn-Anhalt; chan eil ach na dhà anns a bheil còrr is  200.000 luchd-àiteachaidh. Is e Halle/Saale (237.198) ann an àird an earra-dheas na dùthcha am baile as motha. Anns na meadhan-aoisean bha Halle/Saale ainmeil airson [[malairt]] le salainn. 'S e [[Oilthigh Halle-Wittenberg]] aon de na oilthighean as sine air feadh a' Ghearmailt. Tha Magdeburg (229.126) ann am meadhan Sagsainn-Anhalt na [[prìomh-bhaile|phrìomh-bhaile]]. Tha caisteal mòr ann, dà oilthigh, agus tha [[easbaig]] [[caitligeach]] agus [[easbaig]] [[pròstanach]] a’ fuireach an-sin.

==Bailtean beaga cudthromach==
[[Image:Woerlitz5.jpeg|thumb|right|200px|Wörlitz]]Ach tha tòrr bhailtean beaga ann an Sagsainn-Anhalt a tha fìor innteanach a chionn’s gu bheil iad air an dìon leis an [[Làrach Dhualchas na Cruinne|UNESCO]] mar làraichean dualchas an t-saoghail:

*'''Dessau''' (78.360) anns an àird an earra-dheas, le Wörlitzer Gartenreich <ref>[http://whc.unesco.org/en/list/534 www.unesco.org] Wörlitzer Gartenreich air na duilleagan UNESCO</ref> <ref>[http://www.woerlitz-information.de www.woerlitz-information] Duilleag oifigeal "Wörlitz Park" </ref>  (sa Bheurla: Garden Kingdom of Dessau-Wörlitz). Tha  tòrr lùchairtean agus liosan brèagha ann.  Cuideachd tha  [[Bauhaus]] Dessau ann, oilthigh [[ailtireachd]] cliùiteach a chaidh a thogail le Walter Gropius  ann an [[1926]].
[[Image:Quedlinburg.jpg|thumb|right|150px|Quedlinburg]]
*'''[[Wittenberg|Lutherstadt Wittenberg]]''' (48.972) anns an àird an ear, le taigh Mhàrtainn Lùtair,  taigh Mhelanchthon,  Eaglais a’ Bhaile agus Eaglais a’ Chaisteal,  far an do chuir  Lùtair na 95 argamaidean an-àrd air an doras.

*'''[[Eisleben|Lutherstadt Eisleben]]''' (24.243) ann an àird an earra-dheas na dùthcha. Is e sin an t-àite far an do rugadh agus far an do chaochail [[Màrtainn Lùtair]].

*'''Quedlinburg''' <ref>[http://www.schaetze-der-welt.de/denkmal.php?id=99 Quedlinburg] Unesco World Heritage Site,  le bhideo bheag</ref>(22.607) anns an àird an iar, le seann-bhaile agus 1200 seann taigh a chaidh a thogail ann an sia [[linn]]tean eadar-dhealaichte. 
[[Image:Uenglinger Tor.jpg|thumb|right|150px|Stendal]]
==Bailtean beaga eile==		     

Is e  '''Aschersleben''' (26.112), ris an canar geata don [[Harz]], am baile as sine ann an Sagsainn- Anhalt. Chaidh a bhonn-stèidheachadh ann an [[753]]. Faisg air na beanntan Harz tha '''Stendal''' (37.137), le togalaichean agus eaglaisean ann an stoidhle ''Backsteingotik'' (clachan a rinneadh à criadh-loisgte )  agus '''Wernigerode''' (29.627), far am bi trèana-smuid chun a' Bhrocken a’ tòiseachadh. Tha lùchairt ann cuideachd ann an stoidhle romansach coltach ri Neuschwanstein. 

Tha '''Naumburg''' (29.627) ainmeil airson àrd eaglais “Naumburger Dom St. Peter und Paul” le ceithir stìoballan. Chaidh tòisicheadh air togail a' chathar-eaglais seo ann an [[1213]].  

Tha '''Merseburg''' (34.581) agus '''Wolfen''' (24.908) cudthromach airson gnìomhachais cheimigich.

=Cruinn-eòlas=

==Cruth na tìre==
Tha  timcheallachd Sagsainn-Anhalt gu math ioma-chruthach. 
Anns an àird a tuath agus ann am meadhan Sagsainn-Anhalt tha sgìrean-fraoich sèimh ann. Tha an arainneachd  ri taobh nan [[abhainn|aibhnichean]] gu math nàdarra, gu h-araidh ann am „Biosphärenreservat Flusslandschaft Mittlere Elbe <ref>[http://www.gartenreich.net www.gartenreich.net] Duilleag oifigeil "Biosphere Reserve Middle Elbe" (sa Bheurla)</ref>“ ( sa Bheurla ''Biosphere Reserve Middle Elbe''), le flùraichean agus beothaichean sònraichte. Is e làrach dualchas an t-saoghail [[Làrach Dhualchas na Cruinne|Unesco]] (Unesco World Heritage Site) a th’ ann.
Cleachdar dà thrian den talamh airson [[àiteachas|àiteachais]]; gu h-àraid ann am ''Magdeburger Börde'' timcheall air Magdeburg, far a bheil an talamh glè thorrach. Ri taobh nan aibhnichean ''Saale'' agus ''Unstrut'' chithear na [[fìon]]-liosan as fhaide tuath sa Ghearmailt.  
Tha  cruth na tìre ag atharrachadh anns an àirde an iar-dheas. Tha cnuic ann, agus [[beinn|beanntan]] nas airde na sin ris an canar „[[Harz]]“ 

==Aibhnichean==
*[[Elbe]] 
*Saale
*Havel 
*Weiße Elster 
[[Image:Trogbrücke Magdeburg.jpg|thumb|right|250px|crois rathaidean-uisge Magdeburg]]
*Aller 
*Unstrut 
*Schwarze Elster 

==Cladh-aibhnichean==
*Mittellandkanal
*Elbe-Havel-Kanal
Faisg air Magdeburg tha an crois rathaidean-uisge <ref>[http://www.wsa-magdeburg.de/wsa_m_4.html Wasserstraßenkreuz] Crois rathaidean-uisge Magdeburg </ref>Magdeburg as motha ann anns an [[Roinn Eòrpa]]. Is e an ceangal eadar an Iar agus an Ear, eadar an [[Abhainn]] [[Rhine]] agus an [[Abhainn]] Oder. Tha am Mittellandkanal a’ dol air [[drochaid]] os cionn an Abhainn [[Elbe]]. Tha iad ceangailte ri chèile le dorsan-[[uisge]]. 

==Beanntan==
Is e am Brocken (1.141m) ann an Harz a` bheinn as àirde ann an Sagsainn-Anhalt. Chluich pìos den sgeulachd Faust le [[Goethe]] an-sin. Tha i ainmeil airson a’ ''Walpurgisnacht'', oidhche 30. mh den [[An Cèitean|Chèitean]], far am bi na bana-[[buidseachd|bhuidseachd]] a’ tachairt ri chèile. Uaireannan chithear Brockengespenst ([[taibhse]] Bhrocken) an-sin.   Tha Heinrichshöhe (1044 m), Königsberg (1023 m) agus Kleiner Brocken (1119m) nas àirde na 1000 m. An uair sin Kleiner Winterberg (837m), Wolfklippen (723m) agus Scharfenstein (696m) 

==Lochan==
*Arendsee 511,5 ha
*Süßer See 238 ha
*Barleber See 100 ha

=Eaconomaidh=

O chionn’s gu bheil an talamh math airson [[àiteachas|àiteachais]], tha 21% den mhalairt ceangailte ri gnìomhachas [[biadh]] agus [[deoch]]. Mar eisimpleir: Tha Kathi Bäckereierzeugnisse ann le stuth measgte airson [[bèicearachd]], Rotkäppchen Sektkellerei agus factaraidh isbeanan Halko, a cuir isbeannan ann an canaichean airson  a’ chiad turas. Is e Halloren am factaraidh [[Teòclaid|seòclaid]] as sine anns [[a' Ghearmailt]]. 

Tha [[gnìomhachas]] [[ceimeagachd|ceimigeach]] a’ fàs nas motha gu math luath (17% den mhalairt). Tha trì pàircean ceimigeach ann ris an canar Mitteldeutsches Chemiedreieck  eadar Halle, Merseburg agus Bitterfeld/Wolfen. Tha companaidhean-gnothachais eadar-nàiseanta  mar BASF agus Thyssen Krupp an-seo, m.e. tha an Aspirin a tha ainmeil air feadh [[an t-Saoghal]] a’ tighinn à  factaraidh Bayer ann am Bitterfeld.
Tha tòrr chosnaidhean ann an saothrachadh rubair agus plastaig cuideachd. 

Tha mèinneadh ann le [[gual]] donn agus [[gas]] nàdarrach. 

Tha roinn na [[turasachd]] gu math làidir cuideachd, gu h-àraid turasachd [[cultar|cultarach]]. Le bailtean ceangailte ri [[Màrtainn Lùtair]], le tòrr àiteachean a tha air an dìon leis an [[Làrach Dhualchas na Cruinne| UNESCO]] mar dualchas na cruinne, le taigh [[Handel]] neo ''Straße der Romantik'' (rathad na Romansachd) tha mòran ann as fhiach  fhaicinn.

=Eachdraidh=

B’ e treubhan gearmanach a bha anns na Sagsannaich. Bha iad a’ fuireach eadar taobh an Ear [[an Olaind|na h-Òlaind]] agus Sagsainn-Anhalt. Bha na Sasainnich fo eagal orra, o chionn’s gun robh iad nan spùinneadair-mara. Chuir iad taobh deas Shasainn  fo smachd. Thàinig cuid ainmean-àite bhon àm seo, m. e. Wessex (Westsachsen, Sagsaich an Iar) Essex (Ostsachsen, Sagsaich an Ear) agus Sussex (Südsachsen, Sagsaich a Deas). Thàinig ainm [[Sasainn]] fhèin airson England bho na Sagsannaich cuideachd. 
Anns na Sachsenkriege [[768]]-[[814]] (Cogaidhean nan Sagsaich) chuir an t- Ìompaire Tearlach Mòr Sagsainn fo smachd. Bhon uair sin bha Herzogtum Sagsainn ann a bha na phàirt de dh’Ìompaireachd Naoimh nan Romanach.
Bha Diùc Heinrich à Sagsainn na chiad rìgh Gearmailteach ([[912]]-[[936]]) agus ghluais an cumhachd poileitigeach bhon [[Rhine]] chun an Elbe. Fon Ìompaire Otto I ([[936]]-[[973]]) à Sachsen dh’fhàs am baile Magdeburg ainmeil agus beartach gus an deach [[àrd-easbaig]] Mhagdeburg a steidheachadh an-sin. Ach ann an [[1180]] chaidh an Herzogtum Sagsainn tùsail  air a bhriseadh.

Aig àm an [[an t-Ath-Leasachadh| Ath-Leasachaidh]] ([[1635]]) dh’atharraich an àrd-easbaig Mhagdeburg don Herzogreich Sagsainn. Bho [[1680]]  bha e pàirt den Bhrandenburg-Pruisia. An dèidh cogadh Napoleon ([[1815]]) chaidh Herzogtum Magdeburg, Altmark, rioghadh Westphalen agus pàirt den Sagsainn a chuir ri chèile mar sgìre pruiseach na Sagsainn ([[1815]]-[[1944]]). Is ann aig an àm seo a dh’fhàs muinntir nan sgìrean diofraichte ri chèile, gu h-araid anns a’ ghnìomhachas.  Ach ann an [[1944]] bhris an sgìre Sagsainn as a chèile.

Bha an sgìre Anhalt bhon [[11mh linn|11 linn]] aig a’ chinneadh uaisle Askanier. Ann an [[1871]] chaidh iad a-staigh ri Deutsches Reich agus ann an [[1918]] bha iad mar saor- stàit anns an Weimar Republic.
An dèidh an darna cogadh chuir na [[an Ruis|Ruiseach]] Anhalt agus sgìre Sachen ri chèile, ach aig àm DDR  cha robh dad ann ach dà sgire Halle agus Magdeburg. Ann an [[1990]], an dèidh aonadh na Gearmailt, chaidh ath-nuachadh na stàite mar Sachsen-Anhalt le Madgeburg na phrìomh-baile.
Air an lùireach chithear samhladh  Pruisia (suas) agus samhladh saor-stàit Anhalt (sios).

=Daoine cudthromach=
*[[Màrtainn Lùtair]]
*[[Georg Frideric Handel]]
*[[Otto von Bismarck]]

=Cànanan beaga, dual-chainntean=

Ann an àirde tuath Sagsainn-Anhalt bruidhnear „Anhaltisch“. Is e [[Thuringia|Thuringian]] dual-chainnt<ref>[http://www.personal.uni-jena.de/~x8wisu/dialektforschung/dialektgebiete/index.html Thüringer Dialektgebiete] Thuringian dual-chaint  ([[Oilthigh Friedrich-Schiller, Jena]])</ref><ref>  [http://www.staff.uni-marburg.de/~naeser/dial-aud.htm Dialektproben] tha an dual-chaint ri cluinntinn an-seo</ref>(Upper Saxon German sa Bheurla) a th’ ann. Tha i coltach ri  Ard-Ghearmailtis oifigeal, ach le faclan agus abairtean sònraichte a thàinig às a’ [[Mark-Brandenburg|Mhark-Brandenburg]]. M.e chanar „ick“ an àite „ich“.
Anns an  Deas  agus timcheall air Mhagdeburg cluinnear Altmärkisch am measg nan seann-daoine, cànan a tha ceangailte ri Ostniederdeutsche Sprache (East Low German sa Bheurla).

=Biadh agus deoch=

==Dòighean traidiseanta==
O chionn’s gu bheil deagh [[àiteachas]] ann an Sagsainn-Anhalt, tha [[feòil]] de gach seòrsa agus [[glasraich]] cudthromach airson [[biadh]] a chuir ri chèile.M. e.: Altmärker Hochzeitsuppe ([[brot]]-bainnse à Altmark): Is e brot [[feòil]]-circe a th’ ann le glasraich, piòsan muic-[[Feòil|fheòil]] measgte, uighean agus asparag.  Ann am Magdeburg ithear „Bötel mit Lehm und Stroh“ (cas le crèadh agus connlach). Is e cas-muic le peasraichean measgte agus càl geur a th’ ann.  Ach uaireannan tha  dòighean còcaireachd ann a tha rud beag neonach. M.e. Is e rìs milis le isbeanan biadh coltach ann an Anhalt.
[[Image:Baumkuchen.jpg|thumb|right|Baumkuchen (ceic-craobh]]

==Baumkuchen (Ceic-craobh)==

Tha Salzwedel cliùteach airson Baumkuchen<ref> [http://www.baumkuchen-salzwedel.de www.baumkuchen.de]Ceic-craobh (Baumkuchen)</ref> ([[ceic]]-craobh). Canar gun tàinig an doigh-bèicearachd le luchd-siubhail às [[an Ungair]] anns an [[16mh linn]]. Dh’fhàs am Baumkuchen ainmeil, nuair a bha rìgh Pruisia Frederick William IV ga ithe ann an turas tro Sagsainn- Anhalt ([[1841]]). 
[[Image:Baumkuchen BMK.jpg|thumb|right|Baumkuchen-doigh bèicearachd]]Is e mìn, ìm agus uighean a th’ innte ann an dòigh 1:1:2, agus is dòcha mil neo cnò neo Rùm. 
Tha a’ cheic air a dhèanamh air bior-ròstaidh os cionn teinne. Cuirear linnich na taois  air a-rithist agus a-rithist, gach tè a’ bèicearachd gu curamach. Mar sin mairidh a’ cheic ùr airson uine fhada. Mu dheireadh cuirear [[teòclaid|seòclaid]] timcheall oirre. An-duigh is urrainnear a’ cheic à Salzwedel a cheannachd air feadh [[an t-Saoghal]].

==Milbenkäse (Caise-fineag)==

[[Image:Milbenkäse.jpg|thumb|150px|right| Milbenkäse (Caise-fineag)]]
Ann an Würchwitz gheibhear Milbenkäse<ref>
[http://www.milbenkaese.de www.milbenkäse.de] Càise-fineag (Milbenkäse)</ref> (caise-fineag). Cleachdar meanbh-chruimh  (Tyroglyhus casei L.) shònraichte airson abachadh  an àite lobhadan. Ithear na meanbh-chruimh còmhla ris a’ [[caise]] agus tha blas a’ chàise rud beag searbh. Ach ann an [[1970]] bha e coltas gum bi an traidisean gu bhith marbh.  Cha robh ach caileach a-mhàin ann aig an robh fios mun dòighean traidiseanta airson a’ chàise a dhèanamh. Gu fortuanach bha uidh aig Helmut Pöschel, neach-teagaisg à Würchwitz, airson dòigh beatha meanbh-chruimh agus thoisich e gan àlaich a-rithist. An-diugh tha taigh–tasgaidh beag ann mu eachdraidh agus dòighean tradiseanta caise-fineag.

=Cultar=

*Tha an '''Kulturhistorisches Museum'''<ref>
[http://www.khm-madgeburg.de Kulturhistorisches Museum Magdeburg] Taigh tasgaidh Mhagdeburg </ref> ann am Magdeburg annasach airson [[eachdraidh]] Mhagdeburg agus na Gearmailt. Is e siubhal tro na [[linn]]tean a tha anns an taisbeanadh seo. Tha iad ag toiseachadh le àm Thearlaich Mhòir agus Otto der Große. Tha  pìosan ann bho na [[Meadhan-Aoisean]], bhon [[an t-Ath-Leasachadh|Ath-Leasachadh]], bhon chogadh airson 30 bliadhna, Pruisia, an [[Darna Cogadh]] agus àm DDR.

*Tha cruinneachadh le 2000  dealbh ann an '''Anhaltische Gemäldegalerie'''  <ref>[http://www.georgium.de Anhaltische Gemäldegalerie] Taigh Tasgaidh Georgium </ref>  (taigh-tasgaidh le dealbhan) ann an lùchairt Georgium ann an Dessau. Thàinig na dealbhan às a’ chinneadh Oranien agus Askanien.  Mar sin tha ealainn ainmeil às [[an Olaind]], às [[a’ Bheilg]] agus às [[a' Ghearmailt]] bhon [[16mh linn]] gu [[19mh linn]] rim faicinn an-seo, gu h-araid bho àm Dhürer agus [[Goethe|Ghoethe]]. M.e. tha dealbhan  le [[Lucas Cranach]], [[Rubens]] agus Breughel ann.

*Tha mòran taighean-taisgaidh ann am '''[[Wittenberg]]''' mu bheatha [[Màrtainn Lùtair]],  am measg an taigh far an do rugadh e agus an taigh far an do chaochail e. <ref>Tha a h-uile taighean-taisgaidh, a tha ceangailte ri Màrtainn Lùtair ri fhaighinn an-seo: [http://www.martin-luther.de www. martin-luther.de](anns a’ Bheurla)</ref>  Is e taigh Mhelanchthon aon de na taighean as brèagha ann an stoidhle  Renaissance. Chaidh a thogail ann an [[1536]] agus  tha e ann fhathast gun mòran atharrachadh.  

*Tha tòrr fiosrachaidh  mu flùranach, [[ainmhidhean]], agus [[eòlas-talmhainn]] ri fhaighinn ann an '''Harzmuseum Wernigerode'''<ref>:[http://www.wernigerode.de Harzmuseum Wernigerode] Taigh tasgaidh Harz</ref> taigh tasgaidh Harz.

*Tha an '''Technik Museum „Hugo Junkers“''' <ref>[http://www.technikmuseum-dessau.de Technikmuseum Hugo Junkers] Taigh Tasgaidh teicneòlas</ref> (taigh-tasgaidh [[teicneòlas]]) ann an Dessau a’ sealltainn  eachdraidh teicneòlais agus adhair-sheòladh bhon [[20mh linn]], gu h-araid H. Junkers mar tùsair [[adhar|adhair]]-sheòladh. Tha am [[pleana]] „Ju52“ ri fhaicinn an-seo cuideachd.

*Is e cuairt air feadh Sachsen- Anhalt a th’ ann an '''Strasse der Romantik''' <ref>[http://www.strasse-der-Romantik.com Straße der Romantik] agus [http://www.romantikstrasse.de www.romantikstrasse.de] Rathaid romansaidheadh le torr dealbhan  agus mòran fiosrachaidh</ref> (rathad na Romansachd). Chìthear togalaichean às na [[Meadhan-Aoisean]], [[eaglais]]ean anns na bailtean beaga, àrd-eaglaisean, caistealan, luchairtean, taighean agus bailtean bhon àm [[950]] gu [[1250]].

[[Image:Merseburger zaubersprueche farbig.jpg|thumb|100px|dàn-draoidheachd à Merseburg]]
*Ann an àrd-eaglais Mherseburg tha na '''Merseburger Zaubersprüche''' ([[buidseachd|dàn-draoidheachd]] à Merseburg) rim faicinn. Fhuaradh iad ann an [[1841]] ann an leabhar [[creideamh|creidheimh]] às an  9mh/[[10mh linn]], far an robh iad sgrìobhte air duileig shaoir. Dh’ fhàs iad ainmeil, o chionn’s gu bheil iad nam fianaisean creideimh ana-crìosdaidh ghearmanach as sine ann an seann àrd-Ghearmailtis.

[[Image:Nebra Scheibe.jpg|thumb|200px|right|Himmelsscheibe von Nebra/clàr-adhair Nebra]]
*Ann an [[1999]] fhuaradh an '''Himmelsscheibe von Nebra'''<ref>[http://www.himmelsscheibe-von-nebra.com Clàr-adhair Nebra] (anns a' Bheurla)</ref>,(clàr-adhair Nebra, sa Bheurla Nebra sky disk), pìos metailt à 1600 r.C.  Is e iomradh mionaideach den [[adhar]] as sine air feadh an t- saoghail. Is urrainnear [[là]]ithean mar leth a’ gheamhraidh agus [[Fèill Eòin]] a mhìneachadh. Chan eil an rannsachadh deiseil fathast, ach dh’ fheumtadh tòrr fiosrachadh a bhith ann aig an àm seo mu [[reul-eòlas]] agus  gluasad nan [[rionnag]]an  agus an ceangail ris a’ bhliadhna.  An-dràsda tha an clàr-adhair ri fhaicinn ann an taighean-taisgaidh air feadh na [[ Roinn Eòrpa]], ach thèid taigh-taisgaidh a thogail ann an Nebra ann an 2007.
  
=Iomraidhean=
<references/>

=Ceangal a-muigh=
*Na duilleagan oifigeil: http://www.sachsen-anhalt.de (anns a’ Bheurla)
*Taighean taisgaidh: Tha seòladh den uile taighean taisgaidh ann an Sagsainn-Anhalt ri fhaighainn: http://www.mv-sachsen-anhalt.de (anns a’ Bheurla)

[[category: a' Ghearmailt]]

[[af:Sakse-Anhalt]]
[[an:Sacsonia-Anhalt]]
[[ar:ساكسن-أنهالت]]
[[bg:Саксония-Анхалт]]
[[bs:Saksonija-Anhalt]]
[[ca:Saxònia-Anhalt]]
[[cs:Sasko-Anhaltsko]]
[[da:Sachsen-Anhalt]]
[[de:Sachsen-Anhalt]]
[[dsb:Sakska-Anhaltska]]
[[el:Σαξωνία-Άνχαλτ]]
[[en:Saxony-Anhalt]]
[[eo:Saksio-Anhalto]]
[[es:Sajonia-Anhalt]]
[[et:Saksi-Anhalt]]
[[eu:Saxonia-Anhalt]]
[[fa:زاکسن-آنهالت]]
[[fi:Saksi-Anhalt]]
[[fr:Saxe-Anhalt]]
[[fy:Saksen-Anhalt]]
[[ga:Saxony-Anhalt]]
[[he:סקסוניה-אנהלט]]
[[hr:Saska-Anhalt]]
[[hu:Szász-Anhalt]]
[[hy:Սաքսոնիա-Անհալթ]]
[[id:Sachsen-Anhalt]]
[[io:Saxonia-Anhalt]]
[[it:Sassonia-Anhalt]]
[[ja:ザクセン＝アンハルト州]]
[[jv:Sachsen-Anhalt]]
[[ka:საქსონია-ანჰალტი]]
[[ko:작센안할트 주]]
[[ku:Sachsen-Anhalt]]
[[la:Saxonia-Anhaltinum]]
[[lt:Saksonija-Anhaltas]]
[[lv:Saksija-Anhalte]]
[[mk:Саксонија-Анхалт]]
[[nds:Sassen-Anholt]]
[[nl:Saksen-Anhalt]]
[[nn:Sachsen-Anhalt]]
[[no:Sachsen-Anhalt]]
[[oc:Saxònia-Anhalt]]
[[pam:Saxony-Anhalt]]
[[pl:Saksonia-Anhalt]]
[[pms:Sassònia-Anhalt]]
[[pt:Saxônia-Anhalt]]
[[rm:Saxonia-Anhalt]]
[[ro:Saxonia-Anhalt]]
[[ru:Саксония-Анхальт]]
[[sh:Saksonija-Anhalt]]
[[simple:Saxony-Anhalt]]
[[sk:Sasko-Anhaltsko]]
[[sq:Sachsen-Anhalt]]
[[sr:Саксонија-Анхалт]]
[[sv:Sachsen-Anhalt]]
[[tr:Sachsen-Anhalt]]
[[uk:Саксонія-Ангальт]]
[[vec:Sasonia-Anhalt]]
[[vi:Sachsen-Anhalt]]
[[vo:Saxän-Lanhaltän]]
[[zh:萨克森-安哈尔特]]
