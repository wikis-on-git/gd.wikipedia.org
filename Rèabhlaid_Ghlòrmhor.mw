[[Image:Prince of Orange engraving by William Miller after Turner R739.jpg|thumb|Uilleam, Prionnsa Orainns, is a shaighdearan Duitseach a' tighinn air tìr an Torbay, Ceann a Deas Shasainn]]

Air an 10mh latha dhen Ògmhios [[1688]], rugadh leanabh mic do [[Rìgh Seumas VII Alba is II Shasainn]] is an darna bean aige, [[:en:Mary of Modena|Mary of Modena]] a bha na pàpanach.

Chuir seo uabhas air pròstanaich an dà rìoghachd ([[Alba]] is [[Sasainn]]), aig an robh làmh-an-uachdair a-nis san dà dhuthaich, oir bha e ri aithneachadh gun togadh an Rìgh is a bhean an leanabh, oighre dlìgheach crùn Alba is crùn Shasainn, sa chreideamh pàpanach (bha [[Rìgh Seumas VII Alba is II Shasainn|Seumas]] air iompachadh dhan chreideamh pàpanach mu 1676).

Chuir còmhlan de mhòr-uaislean Shasainn romhpa gun tugadh iad fiathachadh dhan phròstanach uasal Duitseach [[Uilleam, Prionnsa Orainns is Nassau]], e thighinn le chuid armachd a Shasainn gus an rìoghachd a ghabhail a-nall bho [[Rìgh Seumas VII Alba is II Shasainn|Rìgh Seumas]]. Air 5mh Samhain [[1688]], sin na rinn e.

Nuair a ràinig e, dh'fhalbh a chuid a bu mhotha dhe na h-oifigich an arm Sheumais, agus liostaig iad an arm Uilleim. Chaill Seumas a mhisneachd agus thèich e a dh'[[Èirinn]]. 




[[Category:Na Seumasaich]]
