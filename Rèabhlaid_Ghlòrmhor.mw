[[Image:Prince of Orange engraving by William Miller after Turner R739.jpg|thumb|Uilleam, Prionnsa Orainns, is a shaighdearan Duitseach a' tighinn air tìr an Torbay, Ceann a Deas Shasainn]]

Air an 10mh latha dhen Ògmhios [[1688]], rugadh leanabh mic do [[Rìgh Seumas VII Alba is II Shasainn]] is an darna bean aige, [[:en:Mary of Modena|Mary of Modena]] a bha na pàpanach.

Chuir seo uabhas air pròstanaich an dà rìoghachd ([[Alba]] is [[Sasainn]]), aig an robh làmh-an-uachdair a-nis san dà dhuthaich, oir bha e ri aithneachadh gun togadh an Rìgh is a bhean an leanabh, oighre dlìgheach crùn Alba is crùn Shasainn, sa chreideamh pàpanach. Ged a bha [[Rìgh Seumas VII Alba is II Shasainn|Seumas]] air iompachadh dhan chreideamh pàpanach mu 1676, gu ruige 1688 's e nighean Sheumais bu shine bhon a' chiad pòsadh aige, [[Màiri II Shasainn is Alba|Màiri]], a chaidh a thogail na pròstanach, a bha na h-oighre dlìgheach.

Chuir còmhlan de mhòr-uaislean Shasainn romhpa gun tugadh iad fiathachadh dhan phròstanach uasal Duitseach [[Uilleam III Shasainn is II Alba|Uilleam, Prionnsa Orainns is Nassau]], a bha pòsg aig [[Màiri II Shasainn is Alba|Màiri]], e thighinn le chuid armachd a Shasainn gus an rìoghachd a ghabhail a-nall bho [[Rìgh Seumas VII Alba is II Shasainn|Rìgh Seumas]]. Air 5mh Samhain [[1688]], sin na rinn e.

Nuair a ràinig e, dh'fhalbh a chuid a bu mhotha dhe na h-oifigich bho arm Sheumais, agus liostaig iad an arm Uilleim. Chaill Seumas a mhisneachd agus thèich e a dh'[[Èirinn]]. 

Air 4mh Giblean [[1689]], cho-dhùin [[co-chruinneachadh Dhùn Èideann]] gun gabhadh iad ri Uilleam is a bhean mar [[Uilleam III Shasainn is II Alba|Uilleam II Alba]] is [[Màiri II Shasainn is Alba|Màiri II Alba]]. Bhiodh iad nan co-mhonarc, mar a bha an Sasainn.

Chaidh an "t-ar-a-mach glòrmhoir" èigheachd air a' chàs seo, a chionn bu ghann a bha dortadh-fala ann, co-dhiù an Sasainn. Ach cha b' ann mar siud a dh'èirich do [[Alba]] no [[Èirinn]] idir idir.


[[Category:Na Seumasaich]]
[[Category:Rìghrean]]
[[Category:Eachdraidh na h-Alba]]
[[Category:Eachdraidh Bhreatainn]]
