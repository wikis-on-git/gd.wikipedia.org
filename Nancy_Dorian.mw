'S e [[cànanaiche]] a th' ann an '''Nancy Dorian'''. Rugadh i anns na [[Stàitean Aonaichte]] agus fhuair i PhD aig Oilthigh Michigan. Tha i ainmeil airson nan rannsachaidhean aice air [[Gàidhlig]] [[Cataibh]] an Ear.

Fad 40 bliadhna rinn Nancy Dorian sgrùdadh air ìre na Gàidhlig aig na daoine anns an sgìre seo. Bha i airson faighinn a-mach a bheil diofair eadar Gàidhlig seann daoine agus daoine òga agus ciamar a bha an cànan ag atharrachadh tro na bliadhnaichean crìonaidh. Tha i a’ feuchainn ri [[bàs cànain]] a mhìneachadh le sin. Nì i dealachadh eadar 
luchd-labhairt na Gàidhlig agus leth-luchd-labhairt. <ref>Dorian, Nancy. C (1981) Language Death. The Life Cycle of a Scottish Gaelic Dialect. Philadelphia: Universityof Pennsylvania Press, duilleag 7</ref> Tha an dàrna seòrsa a’ ciallachadh daoine fileanta le Gàidhlig làn abairtean agus gnathasan-cainnt agus faclair slàn. Tha an seòrsa eile a’ ciallachadh daoine le Gàidhlig a tha briste a thaobh gràmair, faclair, gnasan-cainnt agus fileantachd. 

Tha Dorian a’ dèanamh a-mach gu bheil roinnean aig gach cànan ann an coimhearsnachd dà-chànanach, mar eisimpleir dachaidh, [[iasgach]], sgoil, [[eaglais]]. 

Airson an cànan a mheasadh thug i seantansan ri eadar-theangachadh ri daoine agus rinn i sgrùdadh air na seantansan. Gu tric bhiodh i a' bruidhinn ri daoine mu dheidhinn chuspairean làitheil agus a' sgrùdadh a' chànain bho sin.

== Tùsan ==
<references/>

== Tuilleadh leughaidh ==
*Dorian, Nancy.C (2006) “Negative Borrowing in an Indigenous Language Shift to the Dominant National Language”. The International Journal of Bilingual Education and Bilingualism. Vol 9. No.5.Td. 557-577.
