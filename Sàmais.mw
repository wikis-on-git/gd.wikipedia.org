

===Àireamh luchd-labhairt===
Sàmais Tuathach: 17,000 
Sàmais Lule: 2,000
Sàmais an Deasach: 500
Chan eil ach leth phàirt dhiubh comasach air an cànan a sgrìobhaidh agus a leughaidh.

Do na Sàimi fhèin 's e Sàimi a th' ann an duine aig a bheil Sàmais no aig a bheil pàrantan no sinnsearan le Sàmais. Mar sin tha an fhèin-aithne ceangailte ris a' chànan agus a' chinneachd.

===Teaghlach Cànain===
‘S e cànan Finno-Iugraig a th‘ ann an Sàmais. Tha e a‘ tighinn fon mheur Fionach agus tha Sàmi fhèin a‘ dealachadh gu Sàmais an Ear agus Sàmais an Iar. Tha cuid a dèanamh diofar eadar Sàmi an Iar, an Ear agus an Tuath. An-diugh tha naoi cànanan Sàmais air fhàgail:

====Sàmais Earach====
1.Sàmais Deasach
2. Sàmais Ume
3. Sàmais Pite
4. Sàmais Lule

====Sàmais Iarach====
5. Sàmais Tuathach
7. Sàmais Inari
6. Sàmais Skolt
8. Sàmais Kildin
9. Sàmais Ter
B' àbhaist Sàmais Kemi agus Sàmais Akkala a bhith ann cuideachd.
Chan eil eòlaichean ag aontachadh an e cànanan no dualchainntean  a th‘ anns na cànnanan Sàimi.

===Gràmar===
‘S e cànan le gràmair iomadh-fillte a th‘ ann an Sàmais. Ma tha sibh a‘ smaoineachadh gu bheil cus tuisealan sa Ghàidhlig, Feuchaibh Sàmais: Tha 7 no 8 tuisealan aice (a rèir dualchainnt). ‘S e cànan ''agglutinative'' a th‘ ann, a tha a‘ ciallachadh gun tèid pìosan a chur gu deireadh an fhacail airson diofar ciall a chur air an rann. 

Tha eachdraidh chruaidh aig na Sàimi agus le duighleadasan an cultar aca a chumail beò, bha duighleadasan ann an cànan a chumail. Anns an 19mh linn bha iomadh lagh an aghaidh na Sàmais agus bho 1913 gu 1920 cha robh an cànan ceadaichte ann an sgoiltean nan siùbhladairean-inilt.

===Inbhe Oifigeil===
Ach thòisicheadh barrachd cuideim chultarail a thoirt don chànan agus chaidh achdan cànain a chur an cois.
Nirribhidh: Achd Sàmais 1990
Fionlainn: Achd Sàmais 1991 -  coir dha daoine an cànan aca a chleachdadh airsoin a h-uile seirbheis riaghaltais
Fionlainn: Achd Sàmais 2003: cànan oifigeil ann an anns na sgìrean in Enontekiö, Inari, Sodankylä agus Utsjoki
An t-Suain: 2002 Sàmais mar mhion-chànan oifigeil an t-Suain. Faodar a cleachdadh ann an cùisean poblach ann an Arjeplog, Gällivare, Jokkmokk agus Kiruna.

An-diugh tha riaghaltasan nan dùthchannan a‘ mothachadh gum bu chòir dhaibh an cànan agus an cultar a ghleidheadh agus thòisich iad air taic airgid a thoirt dhan Sameting airson cànan is cultar a bhrosnachadh.

====Foghlam====
Tha còir aig gach pàiste ann an Sapmi (ach anns an Ruis) foghlam bun-sgoile agus toiseach àrd-sgoile fhaighinn tro mheadhan na Sàimis. Chan eil mòran àrd-sgoiltean Sàimi ann fhathast air sgàth 's nach eil tidsearan gu leòr ann. Tha na planaichean teagaisg a’ gabhail a-steach cuspairean cultarail Sàimi. Tha Colaiste Sàmi ann an Kautokeino.

====Meadhanan====
Stèiseanan Radio agus TBh
3 Pàipearan-Naidheachd, 1-2 turas gach seachdain
Foillsichearan
Dealbhan Cluiche


http://www.galdu.no/govat/doc/eng_Sàmais_language.pdf
http://www.eurolang.net
http://www.uoc.es/euromosaic/web/document/Sàmais/an/i2/i2.html
http://www.ciemen.org/mercator/butlletins/58-03.htm
http://arran2.blogspot.com/2007/01/sami-phrases_7367.html
http://www.reisenett.no/norway/facts/culture_science/sami.html
http://en.wikipedia.org/wiki/Sami_languages
http://www.worlib.org/vol12no1/print/sarri_preface_print.html
