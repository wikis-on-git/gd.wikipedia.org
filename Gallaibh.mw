Is e an sgire as fhàda dhan thuath air tir mor de [[Gaidhealtachd na h-Albainn]] a tha anns a'[[Gallaibh|Ghallaibh]]. Tha i suidhichte air ceann an ear de oir-thuath na h-Alba, le Linne a' Phentland dhan a'thuath. Chan eil crioch aige le sgire eile ach A'Chaitibh a' mhain. 

== Dualachas ==

Tha dualachas Gaidhealach aig a' Ghallaibh a dh'aindeoin a h-ainm, ach tha an dualchas sin air crionadh gu mór. Thadhal na Lochlannaich gun teagamh, ach chan eil ainmean aite na sgire a thoirt fianais ris a' bheachd gun do steidhich Lochlannaich bailtean-fhearann idir. Ged a tha eachdraidh Lochlannach aig na h-eileanan den Arcaibh agus de Sealltainn dhan a'thuath, tha eachdraidh Lochlannaich aig iomadh baile sios cóst an ear na Sasuinn [[Ioirc]] mar eisimplir, neo Baile Corcaigh an Eireinn torr nas soilleir na eachdraidh "Lochlannaich" na Gallaibh.

== Bailtean ==
Is '''Inbhir Uige''' a tha suidhichte air an taobh searach,priomh baile na sgire. Tha an taigh staile "Pultney Town" agus càla meadhanach mòr aig a' bhaile. 
Tha Inbhir Teòrsa, dara bhaile a' Ghallaibh air a'chòst a thuath.  Is ann aig Scrabster, baile iasgaich 2 mhile dhan iar a Inbhir Teorsa a tha an aiseag airson an Arcaibh. Tha flacais niuclasachd aig Dùn Raith. 
== Taigh Iain Ghròit ==
Tha a'Ghallaibh ainmeil airson Taigh Iain Gròit, far an robh Hollandair don b'ainm Iain a ruith aiseag dhan Arcaibh uaireigin anns an linn [[Liog Hainseatachd|Hainseatachd]]. Bha fàradh an aiseig seo a' cosgadh [[gròt]]. A reir na h-ughdarrasan Turusachd tha Taigh Iain Ghròit aig a' phuing as fhada dhan a Thuath air Tir Mor na h-Alba. Gu mi-fhortunach chan eil so fior: Tha Ceap Wrath anns a' [[Caitibh|Chaitibh]] aig ceann siar den chòst a' Thuath nas fhaisg air [[Mùl a' Thuath|a' Mhùl]].
== Rianachd na Sgire ==
Bha a' Ghallaibh na siorrachd fa-leth sios gu 1974, nuair a chaidh eagar ur air riaghaladh ionadail na h-Albainn, Bho 1974 gu 1996 bha da inbhe de riaghaltas ionadail air feadh Alba. Re an uine sin bha a' Ghallaibh  na sgire (le comhairle sgireil) de Roinn na Gaidhealtachd. Chaidh ath-reiteachadh air riaghaltas ionadail na duthcha a-rithis an 1996, chaidh a'ghallaibh air a pasgadh a-steachd ris roinn ur don ainm "'''A'Ghaidhealtachd'''". Mhair siostam rianachd steidhichte air na sgirean de 1974 airson deichead eile gu Giblean 2007, nuair a chaidh ath-eagarachadh air a'Chomhairle, a tha an diugh air an roinneadh airson aobharan rianachd eadar tri sgirean. Tha a' Ghallaibh pairt den sgire a thuath. 


[[Siorrachdan na h-Alba|Siorrachdan traidiseanta na h-Alba]]

[[de:Caithness]]
[[en:Caithness]]
[[fr:Caithness]]
[[ga:Gallaibh]]
[[ja:ケイスネス]]
[[nl:Caithness]]
[[no:Caithness]]
[[ru:Кейтнесс]]
[[sco:Caithness]]
[[sv:Caithness]]
