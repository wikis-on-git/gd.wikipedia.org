S e fear de na [[Laoidh Nàiseanta|laoidhean nàiseanta]] na h-[[Alba]]  a tha ann am '''Brosnachadh Bhruis''' (''Scots Wha Hae''). Sgrìobh [[Raibeart Burns]] e anns a' bhliadhna [[1793]]. 'S e [[An t-Urramach Aonghas Mac an t-Saoir]] a chuir a' Ghàidhlig seo air a' Bheurla Ghallta.

==Rannan==
‘Threun’, le Uallas, dh’fhuiling creuchd!<br>
Nis iarraibh bàs am blàr nam beum, <br>
‘S le Bruis chaidh dàn’ gu àr nan euchd! <br>
No buaidh gu treun ‘san strìth! 

Seo latha ‘chruais—an uair tha làth’ir! <br>
Feuch feuchd fo’n cruaidh air cluan an àir! <br>
A teachd le’n uaill gu buaireas blàir! <br>
A dheanamh tràillean dhìbh! 

Có thig do’n strìth neo-dhìleas, claon? <br>
Có dh’ianadh uaigh ach cluan an raoin? <br>
Có striocadh sios gu dìblidh faoin <br>
Air cùl nan claon-fhear clìth? <br>

Có ‘n càs an rìgh, a rìogh’chd ‘sa reachd, <br>
Bheir beum nan geur-lann treun an gleachd, <br>
Gu buaidh am blàr, no bàs ‘na bheachd, <br>
An gaisgeach leanadh mi 

Ar truaighe ‘s teinn, ar n-ainneirt chruaidh, <br>
‘Sar sliochd an sàs na’n traillibh truagh’;<br> 
O’r cuislibh tràight’ air sgàth ar sluaigh,<br> 
Thig saorsa bhuan le sìth 

Biodh uaibhrich sleucht’ fo’r beuma bàis; <br>
Fear ainneirt dh’eug ‘nuair ghéillead nàmh,<br> 
Tha saorsa fhéin a’m beum ‘ur làmh <br>
‘Nis buaidh no bàs ‘san strìth.

Nochd tionndadh Gàidhlig eile air an òran seo anns a' chiad iris de Mac-Talla; Cèitean 28, 1892; agus 's ann a thog iadsan e bhon ''Chasket'' ged a bha e gun ainm. Tha e air ainmeachadh anns an iris seo de Mhac-Talla, gun deach tionndadh Gàidhlig eile dheth a dhèanamh le An t-Urramach A. MacGilleathain Sinclair.<ref>[http://www.smo.uhi.ac.uk/en/leabharlann/mactalla/vol1/1/04.jpg/ Mac-Talla, Cèitean 28, 1892; d4]</ref>

" S c o t s Wha Hae."
Ann An Gàidhlig

Albannaich a chail ur fuil<br>
Fo'n laoch Wallas'us fo Bhrus,<br>
Failt' do shuain ur bais an duigh,<br>
No do bhuidhinn stri.<br>
Feuch an latha, so an uair,
Faicaibh gnuis a bhlair fo ghruaim,<br>
Feachd righ Eideard teachd le uaill,<br>
'S geimhlean cruaidhe dhuinn.

Co bhiodh iudasach sa chath,<br>
Co'n uaigh gealtair a bhiodh taisgt',<br>
Co a bhiodh na thraill fo smachd,<br>
Teich gu grad 's na till.<br>
Co as leth tir aird an fhraoich,<br>
Thairneas claidheamh treun na saors',<br>
Le'n fhearr bas na geill' do h-aon,<br>
Thig do'n raon leam fhein.

Le gach truaighe fuaight' ri' daors',<br>
Le cuing thruaillidh cloinn ar gaoil,<br>
Doirteamid ar fuil na taom,<br>
Ach sar shaor bidh sinn. <br>
Sgriosaibh na Sr-foirnidh dhan,<br>
Tuitidh aintighearna 's gach namh,<br>
Anns gach beum tha saors' an aigh,<br>
Buaidh no bas biodh leinn!

Tionndadh eile air a nochd ann am [http://www.smo.uhi.ac.uk/en/leabharlann/mactalla/vol1/8/01.jpg Mac-Talla], Iuchar 16, 1892. Rinneadh le fear no tè à Arisaig e ann an 1892.

(Eadar theangaichte o 'n Bheurla.)

"Fheachd Alba, thug le Uallas buaidh,<br>
'Stric fo Bhrus bha'n cogadh cruaidh,<br>
Failte dhuibh gu fois na h-uaigh,<br>
No gu buaidh is sith.

So an latha—an uair so tha,<br>
Feuch fo'n cruaidh a nuas mar sgail,<br>
Feachd na h-uaill fo Ionbhar dan,<br>
'Dheanamh thraillean dinn.

Co na shloightear, feallta, fuar?<br>
Co na ghealtar dh'iarradh uaigh?<br>
Co na thraill fo shail luchd-fuath?<br>
Clis bi bhuam fhir-chlith.

Co as leth a Thir, sa Coir<br>
Thairneas staillinn chruaidh na dhorn?<br>
Buaidh an aird, no bas le gloir!<br>
Lean a dheoin do Righ.

Air ar bruid fo shluagh neo-chaomh,<br>
Air bhur n' al an sas san daors,<br>
Traighidh sinn ar fuil 's an raon,<br>
Bheir sinn saors' d'ar linn.

Sios na coimhich bhorb gur bas!<br>
'Streath gun iochd- gach ceann thig bhain,<br>
Saorsa thig an lorg gach straic.<br>
Buaidh no- bas ma'n till.

S. A.
Arisaig, 1892.

== Iomraidhean ==

<references/>


[[Category:Alba]]
[[Category:Bàrdachd]]

[[de:Scots Wha Hae]]
[[en:Scots Wha Hae]]
[[it:Scots Wha Hae]]
[[nl:Scots Wha Hae]]
[[no:Scots Wha Hae]]
[[pt:Scots Wha Hae]]
[[sco:Scots Wha Hae]]
