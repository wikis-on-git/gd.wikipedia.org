[[Image:RobertKoch cropped.jpg|250px|right|thumb|Robert Koch]]
Tha '''Heinrich Hermann Robert Koch'''  (11. Dubhlachd [[1843]] - 27. Ceitean [[1910]]) iomraiteach ann an rannsachadh air [[bitheagan]] ghabhaltach, gu h-àraid a thaobh lorg na caitheimh (''Tuberculosis'' 'sa Bheurla). Ann an [[1905]] fhuair e [[Duais Nobel]] [[eòlas-leighis]].


Rugadh Robert Koch ann an Clausthal  faisg air [[Hànobhar]] ann an [[Sachsen Iosal|Sagsainn Iosail]] anns [[a' Ghearmailt]] air 11mh  Dubhlachd 1843, agus chaidh àrach ann an teaghlach mòr de 13 chloinne. Bha athair Robert ag obair ann am mèinn-ghuail; gidheadh fhuair air Robert a dhol gu [[Oilthigh Göttingen]], agus aig 23 bliadhna a dh' aois bha e na dhotair.  An uair sin bha e ag obair ann an àitichean diofraichte air feadh na Gearmailt.

A dh' aindeoin sin, bha faireachdainn aige air cho beag feum is a bha ann gu sabaid an aghaidh nan galaran mòra. Mar eisimpleir: Aig an àm sin bhiodh gach seachdamh daoine anns a’ Ghearmailt a' caochladh leis a' chaitheimh. Mar sin dheth, thòisich e air sgrùdadh mionaideach a dhèanamh air na bha ag adhbhrachadh a' ghalair seo. 
[[Image:Aetiologie der Milzbrandkrankheit.jpg|thumb|Às an leabhar Koch: Doigh-beatha Bacillus anthracis]]
Ach rinn e rudeigin ùr: Dh’ fhàs e bitheagan ann am meadhan-fàis beathachaidh agus dhathaich e le Anilin iad. Mar sin dheth, bha e an comas dha bitheag na sgreaba (''Bacillus anthracis''/Splenic fever 'sa Bheurla) a chur air leth. Thathas a' cleachdadh nan ''aiseidean agar'' agus an t-''soitheach Phetri'' a dh' innlich e fhèin gus an latha an-diugh.
Ann an [[1876]] sgrìobh e lorg agus dòigh-beatha ''Bacillus anthracis''.

B’ e sin an t-adhbhar gun d’ fhuair e obair ùr aig Bòrd na Slàinte ann am [[Berlin]]. A-nis, bha ùine gu leòr aige rannsachadh a dhèanamh agus ann an [[1882]] fhuair e a-mach mu dheidhinn na bitheag èitigich, (fàth na caitheimh, ''Mycobacterium tuberculosis''). Bha e an comas dha shealltainn gum b’iad na bitheagan a bha rim faicinn anns an fhuil fàth a' ghalair, (nach b' iad dìreach na rudan a thigeadh an cois).
Stèidhich e ceithir riaghailtean ris an canar '''Tagraidhean Koch'''<ref>[http://en.wikipedia.org/wiki/Koch%27s_postulates Kochs Postulates]</ref>. Ann an [[1885]] bha e na cheannard aig ''Oifis Ìmpireil na Slàinte'' ann an [[ Oilthigh Bherlin]].

Bhiodh e a’ siubhal uaireannan air feadh [[an Saoghal|an t-Saoghail]], don [[an Eadailt|Eadailt]], don [[An Eiphit|Eiphit]], do [[na h-Innseachan]], [[Java]] 
agus [[New Guinea]], agus air feadh [[Afraga-an-Ear]]. Fhuair e a-mach mu dheidhinn a' ghalair-àraidh, (''Vibrio cholerae'', Cholera 'sa Bheurla), maileiria agus galaran eile. Ann an 1905, fhuair e [[Duais Nobel]] [[eòlas-leighis]]. Chaochail e air 27 Cèitean [[1910]] ann am Baden-Baden, [[Baden-Württemberg]].

== Urraman==
Gus an latha a th' ann an-diugh `s e ''Ionad Robert-Koch '' an t-ainm a tha air a’ bhòrd-slàinte as chudthromaiche anns a’ Ghearmailt. 

Stèidhicheadh '''Duais agus Bonn Robert Koch''' gus urram a thoirt air Meanbh-bhith-eòlasaichean a th' air rud gu tùr ùr a lorg, no a th' air cur ri slàinte na cruinne ann an dòigh àraid. B' e a' chiad neo-Ghearmailteach a choisinn a' bhuinn an t-àrd-ollamh [[Bill Hutchison]] aig [[Oilthigh Srath Chluaidh]] ann an [[Glaschu]]<ref>[http://www.robert-koch-stiftung.de/ Robert Koch Foundation] (anns a' Ghearmailtis)</ref>.

==Iomraidhean==
<references/>

==Ceanglaichean a-muigh==
*[http://www.rki.de/cln_011/nn_231522/EN/Content/Institute/History/Robert__Koch.html__nnn=true Robert Koch Institute] (anns a' Bheurla).
*[http://nobelprize.org/medicine/laureates/1905/koch-bio.html Biography at the Nobel Foundation website]
* [http://vlp.mpiwg-berlin.mpg.de/people/data?id=per99 Biography and bibliography] in the Virtual Laboratory of the Max Planck Institute for the History of Science

[[Category: Slàinte]]
[[Category: A' Ghearmailt]]

[[af:Robert Koch]]
[[ar:روبرت كوخ]]
[[bg:Робърт Кох]]
[[bs:Robert Koch]]
[[ca:Robert Koch]]
[[cs:Robert Koch]]
[[da:Robert Koch]]
[[de:Robert Koch]]
[[en:Robert Koch]]
[[eo:Robert Koch]]
[[es:Robert Koch]]
[[et:Robert Koch]]
[[eu:Robert Koch]]
[[fa:رابرت کخ]]
[[fi:Robert Koch]]
[[fr:Robert Koch]]
[[he:רוברט קוך]]
[[hr:Robert Koch]]
[[id:Robert Koch]]
[[it:Robert Koch]]
[[ja:ロベルト・コッホ]]
[[ka:რობერტ კოხი]]
[[ko:로베르트 코흐]]
[[ku:Robert Koch]]
[[la:Robertus Koch]]
[[lb:Robert Koch]]
[[nl:Robert Koch]]
[[no:Robert Koch]]
[[pl:Robert Koch]]
[[pt:Robert Koch]]
[[qu:Robert Koch]]
[[ro:Robert Koch]]
[[ru:Кох, Роберт]]
[[sk:Robert Koch]]
[[sl:Robert Koch]]
[[sr:Роберт Кох]]
[[sv:Robert Koch]]
[[sw:Robert Koch]]
[[tr:Robert Koch]]
[[uk:Роберт Кох]]
[[vi:Robert Koch]]
[[zh:羅伯·柯霍]]
