[[Image:Shintyclubone.JPG|thumb]]


'Tha ''Sgioba Iomain Oilthigh Ghlaschu'' ag ardachadh [[camanachd]], an spors traidiseanta, Gaidhealach a-measg nan oileanach aig Oilthigh Ghlaschu. 

== Raon-cluiche ==

Pairc na Solais, Ionad Spors Gart Sguaib, Rathad Chnoc Mairi, [[Glaschu]]

== Far-ainm ==

"The Gold an Blacks'', "Na h-Òr is Dùbh", "L'Oroneri"

== Dathan-cluiche ==

Leintean Òr, Briogais-goirid Dùbh, Stocainnean Òr is Dùbh 


== Eachdraidh ==

Tha [[Oilthigh Ghlaschu]] air piseach mòr a thoirt don gheama thar na bliadhnaichean.  Tha cluicheadairean ùra air a bhith gan trèanadh agus tha cluicheadairean stèidhichte air am leasachadh nan sgilean.  Nuair a dh’fhagas iad an Oilthigh, bidh iad a’ cuideachadh gus an geama a neartachadh air an taobh rianachd. Aig an toiseach, tha dithis ann aig a bheil fìor eòlas air a h-uile rud a bhuineas do [[spòrs]] nan [[Gaidheal]], Iain U. Caimbeul, Ceann Suidhe [[Comunn na Camanachd|Chomunn na Camanachd]] bho 1982 gu 1985 agus [[Uisdean D. Macilleannain]], fear-naidheachd is craoladair. Fhuair an dithis aca ‘Guirm’ bhon Oilthigh nuair a bha iad a’ cluich. 

Chaidh Sgioba Iomain Oilthigh Ghlaschu a steidheachadh ann an 1901. ‘S e Aonghas MacBhiocair, Murchadh MacChoinnich agus Murachadh Macrath a bh’ ann na tri stèidheadairean, agus ‘s e Aonghas a’ bh’ anns a’ chiad sgiobair.

Anns na 50an, bha da sgioba aig an Oilthigh ach o chionn fhada tha e air fhàs nas dorra oileanaich a lorg le eòlas air iomain agus tha an sgioba a-nis a’ cumail aon sgioba fireannach agus cuideachd, bidh iad a’ feuchainn ri sgioba a chumail do bhoireannaich.

Anmoch sna 50an agus tràth sna 60an, bha linn air leth shoirbheachail aig an Sgioba, a’ gleidheadh Lìog a Deas ann an 1959-60 agus Cuach Littlejohn ann an 59-60, 60-61 agus 61-62.  Thànaig cuid dhe na cluicheadairean seo  còmhla a-rithist nuair a chaidh [[Glasgow Kelvin]] a steidheachadh.  Chaidh a’ chuairt dheireannach de Chuach Chataibh a ruigsinn airson a’ chiad turas ann an 1981 agus chaidh Còrn Sgeaboist a bhuannachadh iomadach tursan.

Mar sgioba oilthigh, tha an Sgioba air a ruith leis na cluicheadaran fhèin le taic-airgid bho [[Comunn Spors Oilthigh Ghlaschu]], na bhios a’ liubhart giùlain gu geammanan air falbh bho àm gu àm.  Gun teagamh, tha feum air eudmhòrachd air a’ phàirc is far na pàirce, is uaireannan thèid seo a mothachadh le bhith a’ toirt seachad na duaise cliùitiche, ‘Gorm’ Oilthigh, ach nas trice thèid a mhothachadh le pinnt! 

A-measg na caractaran as cudromaiche anns na bliadhnaichean a dh’fhalbh, tha Jack Asher ann.  Fhuair Jack ‘Gorm’ agus bha cliù mhòr aig mar rèitear.  Bha e na phàirt den sgioba soirbheachail sna  50an agus tha e a-nis na cheann-suidhe onarach.  Bha a mhac, Gordon, na chluicheadair chomhnard don sgioba anns na 90an.

Feumar mòran moladh airson an sgioba a chumail beò sna 80s a dhol gu Doire Barton, a sheall mòran iomairt is eùdmhorachd gu riaghailteach.  Thug Friseal Gordain Iomain Oilthigh an àrd aig an àm seo cuideachd agus chaidh a chuid shaothair mhiorbhaileach aithneachadh le ‘Gorm’.

Bha na h-oidhirpean aig Daibhidh Bell is Daniel Donn, bho [[Gleann Urchardan]] is [[Ceann a’ Ghiuthsaich]] fà leth, glè chudthromach ann a bhith a’ toirt comas dhan sgioba a dhol suas gu Lìog a Dha agus gus Cuach Littlejohn a ghleidheadh tri tursan.  Fhuair an dithis aca ‘Guirm’.

Anns a’ Mhille Bhliadhna ùr, tha an sgioba air buaidh fhaighinn ann Lìog a Deas 2 agus Cuach Littlejohn, a’ faighinn a-steach dhan chuairt dheireannach ceithir tursan ann an sreath bho 2001-2004, ga bhuannachadh da thuras.  Feumar luaidh shònraichte a thoirt air oidhirpean nan Sgitheanach, Aonghas Liddon agus Keith MacChoinnich agus cuideachd air fear à [[Obar Dheathain]], Daibhidh C Moore, a thoisich iomain aig an Oilthigh agus as deidh da bhliadhna a bha na sgiobair nuair a bhuannaich an sgioba Liog a Deas 2 gun gheama a chaill ann an 2002-03.  Chosnaich iad an tiotal mar Club a’ Mhios aon turas.  Bidh Oilthigh Ghlaschu a-nis a’ gabhail pàirt ann an Lìog nan Oileanach agus Cuach Littlejohn. 

Ann an 2004-05, chrìoch iad an seisean anns an treas àite ann an Lìog nan Oileanach agus chaidh an cur a-mach bhon Littlejohn san Iar-Chuairt Deireannach le RGU as dèidh ‘pheanasan’.   Bha Craig Ros na sgiobair ann an 2004-05, ach a-nis 's e Gilleasbuig MacDhomhnaill a th' ann, ogha aig a' bhard ainmeil [[Somhairle MacGill-Eain]].


== Ceanglaichean a-muigh ==

 [http://www.geocities.com/shintyclub Làrach-lìn Sgioba Iomain Oilthigh Ghlaschu]

[[en:Glasgow University Shinty Club]]
[[es:Club de Shinty de la Universidad de Glasgow]]
