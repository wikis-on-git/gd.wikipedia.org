[[Image:Miraj2.jpg|right|thumb|230px]]

'''Muhammad''' ( Arabais: محمد‎ muḥammad); b. mu [[570]], bàs an 8mh den t-[[Òg Mhios]] [[632]] ). 
'Se Muhammad, ainm slàn ; Muhammad ibn Abdullah  (a ciallachadh "Muhammad mac Abdullah"), an neach a stèidhich an creideamh [[Islam]] - an dara creideamh is motha anns an t-saoghal as deidh [[Crìosdaidheachd]]. Tha sluagh Ioslam, na [[Moslamaich]], a creideamh gur e am [[Fàidh]] mu dheireadh a bh'ann am Muhammad agus gur e an leabhar, an [[Churàn]], facal [[Dhè]] a chaidh innis do Mhuhammad trobh an [[Aingeal]] [[Gabrial]].

Tha pailteas de sgrìobhaidhean agus ràdhan againn a tha dèiligeadh le beatha Muhammad. Nam measg ‘s e an fhear is ainmeil eachdraidh-beatha a chaidh a chruthachadh anns an 8mh linn le sgoileir den ainm Ibn Ishaq. 

==Toiseach beatha agus Mecca==

Chaidh Muhammad a bhreath timcheall air am bliadhna [[570]] AC gu treubh Arabach den ainm Quraysh ann an taobh a deas sgìre Hijaz. ‘S e teaghlach uasal a bh’annta agus mu chòig ginealach ro beatha Muhammad fhuair iad smachd air baile Mhecca agus, fon an sinn-seanair aige, chaidh an àite a stèidheachadh mar aon de na prìomh bailtean airson malairt anns an Ear-Mheadhanach le càirdeas ri Ìmpireachd an Roimh còrdaidhean le na dùthchannan eile mun cuairt – Ìmpireachd Phearsia agus na Rìoghachdan ann an [[Yemen]] agus [[an Itiop]]. Agus sann mar seo a chaidh an coimhearsnachd ris am buineadh Muhammad, le marsantachd fìor aig a chridhe, a chuir air dòigh. 

Ged  chaidh a bhreith ann an 570 AC cha do dhomh e dreuchd mar prophet gu 610 nuair a bha e mu 40 bliadhn a dh’aois. Anns na bliadhnachan ron an sin cha ro beatha annasach aige idir. Bhàsaich athair mus deach a bhreith agus bhàsaich a mhàthair nuair a se pàistean a bh’ann fhathast. Mar sin chuir e seachad òigridh a fuireach le bràthair athair, duine den ainm Abu Talib. Nuair a ruig e 25 fhuair e obair a coimhead an dèidh carabhan le banntrach beartach agus an dèidh greis phòs iad. 

Ged is e pàganachd an seòrsa creideamh a bu chumanta ann an Arabia aig an àm a bha seo bha gu leòr, gu h-àraidh ann an taobh a tuath an sgìre, a chumadh ris an creideamh Crìosdaidh anns an cruth Nestorian no Monophysite. Gu dearbh, sann mar àite monotheistic a chaidh Mecca a stèidheachadh ged a bha air tilleadh gu creideamh pàganach mun àm a chaidh Muhammad a bhreith.

==Taisbeanadh==

Bhiodh Muhammad a cuir seachad aon mìos sa bhliadhna seachad air Beinn Hira’ – cleachdadh pàganach a bha cumanta aig an àm. Aon oidhche agus e a cadal air am beinn chunnaic e an aingeal Gabriel, a dh’èigh ris “Ath-innse!” (recite!)
Anns na bliadhnachan a lean se Gabriel a bhiodh a toirt na ràdhan a chruthaicheadh an Quran agus an creideamh Muslimeach do Mhuhammad. Ach, aig an àm, bha seo a cuir dragh mòr air agus airson greis bha eagal air gun ro e air a chiall a chall agus gun ro diabhail a choireigin ga phianadh. Ach, mu dheireadh, ghabh e ris an dreuchd. Chuir e seachad an ath deich, còig-deug bliadhn a fuireach ann am Mecca a toirt seachad ràdhan ùr agus a teagaisg na bha a creideamh. 

==A sgaoileadh a chreideamh agus Hijra ==

An toiseach cha ro duine a leantainn Muhammad ach a theaghlach fhèin agus airson mu tri bliadhna cha ro ann ach rud prìobhaideach, pearsanta ach an dèidh greis chaidh cantainn ris a chreideamh a sgaoileadh a-measg an t-sluagh mhòr. Cha ro seo a cuir dragh air na pàganaich ann am Mecca an toiseach (agus s’iad a mhòrchuid anns am baile fhathast) agus iad ag ràdh nach ro adhbhar sam bith ann nach fhaodadh duine creideamh a thaghadh dha fhèin mar a thogadh e. Ged a chaidh a chàineadh rud beag cha ro cus trioblaid aig Muhammad gus an do thòisich e a magadh na diathan pàganach a bhuineadh ris an coimhearsnachd fhèin. Bhris an càirdeas a bh’ann eadar na diofar threubhan sìos agus theich buidhean de na Muslimich gu Ethiopa ach dh’fhuirich Muhammad fhèin ann am Mecca agus e sàbhailt air cùlaibh cumhachd bràthair athair – Abu Talib. Ach chaochail Abu Talib agus bha aig Muhammad coimhead airson taic an àiteigin eile. Chuir e greis seachad a siubhail bho àite gu àite a sireadh thaic bho dhiofar threubhan ach cha deach leis gus an do choinnich e buidhean bho baile Medina. Chuir e cuireadh thuca suidhe leis. Dh’fhoillsich e a chreideamh aige agus ghabh iad ris – bha sean coimhearsnachd Iùthach stèidhichte ann am Medina agus mar sin, ged is e pàganaich a bh’annta, bha na Arabaich a bhuineadh ris an àite nas eòlach, agus mar sin nas fhosgailte, ri ràdhan monotheist den sheòrsa a bha Muhammad a teagaisg. Dh’fhaighnich iad dha a thighinn dhachaidh còmhla riu agus iad ag ràdh:

“mu ruigeas ar daoine aonadh fo Dhia, cha bhith neach ann a tha nas cumhachdach na thu”

Agus an dèidh dhaibh cùmhnant a dhèanamh dh’òrdaidh Muhammad air an luchd-leantainn aige gluasad bho Mecca gu Medina. ‘ S e an “Hijra” an ainm a th’aig na Muslimich air an cuairt seo agus tha an calendar Muslimeach a tòiseachadh bho bliadhna an Hijra – 622 AC. 

==Medina==

Stèidhichte ann am Medina mar ceannard chuir Muhammad air dhòigh riaghailtean sòisealach, poilitigeach agus laghail a chaidh a chruinneachadh mar rud ris an canar a-nis “Cùmhnant Mhedina”. Tha an aithisg seo a foillseachadh gu bheil coimhearsnachd de dhaoine ann a tha a leantainn Muhammad – se an “umma” an ainm aca. Tha e cuideachd a cuir air adhart inbhe Muhammad mar am prìomh cumhachd anns an coimhearsnachd agus gum beachdadh esan (agus troimhe, Dia) air argamaid no co-strì sam bith a-measg nan daoine. Cha do ghabh a h-uile duine ris an cùmhnant ùr. Dh’agallaidh Muhammad na Iùthaich anns an sgìre agus chaidh an càirdeas eadarra a shàrachadh le feadhainn de na treubhan air an tilgeil a mach as am baile. Chrìochnaich an sabaid nuair a chuir Muhammad a h-uile fìrinneach ann an treubh Iùthach den ainm Banu Qurayza (Clann Qurayza) gu bàs agus rinn e tràillean de na boireannaich agus clann aca.  An dèidh seo cha ro àite ann an coimhearsnachd ùr Mhuhammad airson nan Iùthaich. 

==Cogadh agus smachd air Arabia==

‘S e am prìomh cuir-seachd de àm Muhammad ann am Medina cogadh. Thairis air ochd bliadhna bha cogadh ann eadar Medina, le Muhammad os a chionn, agus baile Mhecca a bha air eilthireach a dhèanamh dhe. Mu dheireadh rinn Muhammad a chùis agus fhuair e smachd air am baile anns an deach a bhreath agus a thogail. Anns an ùine seo chan ann a bhàin an aghaidh Mecca a bha e a sabaid; fhuair e buaidh air iomadach threubh eile – Iùthach agus Arabach. A-rèir eachdraidh an t-saoghal air fad ‘s e an rud is cudromach a thachair anns an àm a tha seo gun do thionndaidh Muhammad a shùil gu tuath, seachad air crìochan Arabia.  Bha e an dòchas ionnsaigh a dhèanamh air Ìmpireachd an Roimh ach bhàsaich e mus d’fhuair e an cothrom, agus e a fàgail 9 mnathan agus aon coileabach air a chulaibh. Ach, mu ginealach an dèidh dha caochladh bha an luchd-leantainn aige air cuir às don an Ìmpireachd aosmhor aig Persia agus smachd fhaighinn air a chuid mhòr do dh’ Ìmpireachd an Ròimh agus sann mar seo a chaidh an ear-mheadhanach air a bheil sinn eòlach an diugh a chruthachadh. 



==Aistidhean Co-Cheangailte==
*[[Islam]]
*[[Crìosd]]

[[Category:Islam]]
[[Category:Creideamh]]

[[als:Mohammed]]
[[an:Mahoma]]
[[ar:محمد بن عبد الله]]
[[ast:Mahoma]]
[[ba:Мөхәммәт]]
[[bg:Мохамед]]
[[bn:হযরত মুহাম্মদ (সাঃ)]]
[[br:Mohammed]]
[[bs:Muhammed]]
[[ca:Mahoma]]
[[ce:Мухьаммад]]
[[cs:Mohamed]]
[[cy:Muhammad]]
[[da:Muhammed]]
[[de:Mohammed]]
[[diq:Hz. Mıhemmed]]
[[dv:މުޙައްމަދުގެފާނު]]
[[el:Μωάμεθ]]
[[en:Muhammad]]
[[eo:Mohamedo]]
[[es:Mahoma]]
[[et:Muḩammad]]
[[eu:Muhammad]]
[[fa:محمد]]
[[fi:Muhammad]]
[[fr:Mahomet]]
[[fy:Mohammed]]
[[gl:Mahoma]]
[[gu:મહંમદ]]
[[haw:Mohameka]]
[[he:מוחמד]]
[[hi:मुहम्मद]]
[[hr:Muhamed]]
[[hu:Mohamed próféta]]
[[ia:Mahomet]]
[[id:Muhammad]]
[[io:Muhamad]]
[[is:Múhameð]]
[[it:Maometto]]
[[ja:ムハンマド・イブン＝アブドゥッラーフ]]
[[jv:Muhammad]]
[[ka:წინასწარმეტყველი მუჰამედი]]
[[kk:Мұхаммед]]
[[kn:ಮೊಹಮ್ಮದ್]]
[[ko:무함마드]]
[[ku:Mihemmed Pêxember]]
[[kw:Mahomm]]
[[la:Machometus]]
[[lt:Mahometas]]
[[lv:Muhameds]]
[[ml:മുഹമ്മദ്]]
[[mn:Мухамэд]]
[[ms:Nabi Muhammad s.a.w.]]
[[mt:Muħammed]]
[[nl:Mohammed]]
[[nn:Muhammed]]
[[no:Muhammed]]
[[pag:Muhammad]]
[[pl:Mahomet]]
[[pt:Maomé]]
[[ro:Mahomed]]
[[ru:Мухаммед]]
[[sa:मुहम्मद]]
[[scn:Maumettu]]
[[sco:Mohammad]]
[[sh:Muhamed]]
[[simple:Muhammad]]
[[sk:Mohamed]]
[[sl:Mohamed]]
[[sq:Muhammedi]]
[[sr:Мухамед]]
[[su:Muhammad]]
[[sv:Muhammed]]
[[sw:Muhammad]]
[[ta:முகம்மது நபி]]
[[te:మహమ్మద్‌]]
[[tg:Муҳаммад]]
[[th:มุฮัมมัด]]
[[tk:Muhammet pygamber]]
[[tl:Muhammad]]
[[tr:Muhammed bin Abdullah]]
[[uk:Мухаммед]]
[[ur:محمد صلی اللہ علیہ و آلہ و سلم]]
[[uz:Muhammad]]
[[vi:Muhammad]]
[[wo:Muhammad]]
[[yi:מוחמד]]
[[yo:Muhammed]]
[[zh:穆罕默德]]
