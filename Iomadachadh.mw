'S e '''iomadachadh''' an t-obrachadh [[àireamhachd]] a tha a' toirt dhuinn na h-uiread de rud sam bith den aon t-seòrsa. Mas e [[àireamh]] a th' ann an rud seo (m.e. 2) agus tha trì uiread dhith:

::<math> 2 + 2 + 2 = 6 \,</math>

tha seo air a sgrìobhadh gu cumanta:

::<math> 3 \times 2 = 6 \,</math>.

Canar '''factaran''' ris na h-[[àireamh]]an a tha air an iomadachadh (3 agus 2) agus an '''toradh''' ri buil an iomadachaidh (6). 'S urrainnear ainmean àraidh a thoirt don dà fhactar fa leth – an '''iomarann''' agus an t-'''iomadair''' – ach chionns gu bheil 3 × 2 = 2 × 3 chan eil e gu diofar cò aca tha na iomarann no na iomadair.

'S e [[roinn (matamataig)|roinneadh]] an t-obrachadh mùiteach ri iomadachadh.



==Comharradh iomadachaidh==

Far a bheil àireamhan le figearan, tha iomadachadh air a sgrìobhadh le crasgan claon (×), ach ann an ailseabra tha e ro fhurasta an comharra seo agus an litir ''x'' a mheasgachadh suas. Thathar a' cleachdadh puing togte (∙) eadar na [[caochladair]]ean a thèid an iomadachadh ri linn, no chan eilear a' cleachdadh comharra sam bith:

::<math> x \cdot y = xy = x \times y \,</math>

Chan urrainnear puing thogte a chleachdadh le figearan, oir thèid a leughadh mar phuing dheicheach, agus chan e a chòig uiread a trì ach caogad 's a trì a th' ann an 53.
 
Anns na h-àrd-chànanan [[coimpiutaireachd]], thèid an reul (*) a chleachdadh. B' e sin an comharra iomadachaidh aig FORTRAN, a' chiad àrd-chànan prògramaidh.



==Iomadachadh le àireamhan nàdarra==

Gabhar ''m'' uiread ''n'' a sgrìobhadh :

::<math> m \times n = \sum_{k=1}^m n = n + n + \cdots + n \qquad</math> (''m'' dhiubh)

agus san dòigh seo 's e geàrr-sgrìobhadh [[cur-ris]] uiread na h-aon àireimh a th' ann an iomadachadh.

::<math> 2 \times 5 = 5 + 5 \,</math>
::<math> 5 \times 2 = 2 + 2 + 2 + 2 + 2 \,</math>
::<math> 3 \times m = m + m + m \,</math>

Mar a tha [[cur-ris]] '''[[co-iomlaideachd|co-iomlaideach]]''' agus '''[[co-thiomsachd|co-thiomsach]]''', 's ann a tha iomadachadh.
	
::<math> xy = yx \,</math>
::<math> (xy)z = x(yz) \,</math>

Agus tha trìtheamh feart cudromach ann. Tha iomadachadh '''sgaoileach''' air an obrachadh [[cur-ris|cuir-ris]]. Tha seo a' ciallachadh gu bheil:

::<math> x(y + z) = xy + xz \,</math>

Uaireannan, 's e ''Lagh an Sgaoilidh'' a chanar ri seo.

Tha feart àraidh aig àireamh a h-aon. 'S e an aon rud, rud sam bith a th' air iomadachadh leis a h-aon. 

::<math> 1 \times m = m \,</math>
::<math> m \times 1 = 1 + 1 + \cdots + 1 = m \,</math>

Tha briathar sònraichte air [[àireamh]] leis an fheart seo ann an [[ailseabra]]. Canar '''eileamaid ionnanachd''' ris.



==Neoni agus na h-àireamhan àicheil==

'S e neoni [[àireamh]] sam bith a th' air iomadachadh le [[neoni]].

::<math> 5 \times 0 = 0 + 0 + 0 + 0 + 0 = 0 \,</math>

Agus san aon dòigh, ma tha neoni uiread rud sam bith, chan eil dad ann.

Tha e furasta thuigsinn gu bheil:

::<math> 5 \times -1 = -1 + (-1) + (-1) + (-1) + (-1) = -5 \,</math>

ach dè as ciall do -1 × 5? Faodaidh sinn am feart [[co-iomlaideachd|co-iomlaideach]] a chleachdadh, ma tha sinn cinnteach gu bheil iomadachadh co-iomlaideach le [[àireamhan àicheil is neo-àicheil|àireamhan àicheil]], ach bhiodh e nas fheàrr a dh' fhuasgladh le taic ''Lagh an Sgaoilidh'' mar a leanas:

::<math> -1 \times 5 = (3 - 4) \times 5 = (3 \times 5) - (4 \times 5) = 15 - 20 = -5 \,</math>
   
Tha e soilleir cuideachd gu bheil:

::<math> (-1)x = -x = x(-1) \,</math>

Agus ma tha an dà fhactar àicheil:

::<math> (-x)(-y) = (-1)x(-1)y = (-1)(-1)xy = -(-1)xy = xy \,</math>

chionns gur e 1 a th' ann an -(-1). Gus seo a dhearbhadh, smaoinich gu bheil:
	
::<math> x - x = 0 \,</math>

agus ma tha ''x'' = -1, gabhar a sgrìobhadh
 	
::<math> -1 - (-1) = 0 \,</math>

agus ma chuirear a h-aon ri gach taobh:

::<math> -(-1) = 1 \,</math>



==Bloighean==

Tha e furasta thuigsinn ciamar a dh' iomadaicheas [[bloigh (matamataig)|bloigh]] le àireimh shlàin:

::<math> \begin{array}{rcl}
 0 \times \tfrac{1}{7} & = & 0 \\
 1 \times \tfrac{1}{7} & = & \tfrac{1}{7} \\
 5 \times \tfrac{1}{7} & = & \tfrac{1}{7} + \tfrac{1}{7} + \tfrac{1}{7}+ \tfrac{1}{7} + \tfrac{1}{7} = \tfrac{5}{7} \\
 -3 \times \tfrac{1}{7} & = &-\tfrac{3}{7}
\end{array} </math>

Agus san aon dòigh:

::<math> \tfrac{1}{7} \times 5 = \tfrac{1}{7} (1 + 1 + 1 + 1 + 1) = \tfrac{1}{7} + \tfrac{1}{7} + \tfrac{1}{7}+ \tfrac{1}{7} + \tfrac{1}{7} = \tfrac{5}{7} </math>

Ma tha dà bhloigh ann:

::<math> \begin{array}{rcl}
 \tfrac{a}{b} \times \tfrac{c}{d} & = & \tfrac{1}{b} \times a \times c \times \tfrac{1}{d} \\
 & = & \tfrac{1}{b} \times ac \times \tfrac{1}{d} = \tfrac{1}{b} \times \tfrac{ac}{d} \\
 & = & \tfrac{1}{b} \times \tfrac{bac}{bd} = \tfrac{1}{b} \times b \times \tfrac{ac}{bd} \\
 & = & \tfrac{ac}{bd}
\end{array} </math>

Tha na h-''àireamhaichean'' air an iomadachadh le chèile agus na ''seòrsaichean'' air an iomadachadh le chèile agus sin an riaghailt airson dà bhloighe iomadachadh.



==Cumhachdan==

Far a bheil [[àireamh]] air iomadachadh le fhèin thathar ag ràdh gu bheil an àireamh togte ri cumhachd. 'S e uiread an iomadachaidh a th' anns a' chumhachd agus tha seo air a sgrìobhadh mar fhor-sgriobta air an àireimh. Mar eisimpleir:

::<math> x^5 = x \cdot x \cdot x \cdot x \cdot x \qquad \qquad x^3 = x \cdot x \cdot x \,</math>

Tha e soilleir gu bheil:

::<math> x^5 \cdot x^3 = (x \cdot x \cdot x \cdot x \cdot x) \cdot (x \cdot x \cdot x) = x^8 \,</math>

agus sa choitcheannas:

::<math> x^m \cdot x^n = x^{m+n} \,</math>

Tha seo fìor an ann [[àireamhan àicheil is neo-àicheil|àicheil]] ''m'' no ''n'' no nach ann.



==Àireamhan deicheach==

Gus [[àireamh dheicheach|àireamhan deicheach]] iomadachadh, 's urrainnear an atharrachadh do [[slàn-àireamh|shlàn-àireamhan]] air an iomadachadh le deich air a thogail chun cumhachd. Nuair sin, thèid na [[slàn-àireamh]]an an iomadachadh agus na cumhachdan de dheich an iomadachadh fa leth. Mar eisimpleir:

::<math> \begin{array}{rcl}
 3.25 \times 6.173 & = & 325 \times 10^{-2} \times 6173 \times 10^{-3} \\
 & = & 2006225 \times 10^{-5} \\
 & = & 20.06225 
\end{array} </math>
 
No 's urrainnear an làimhseachadh mar [[bloigh (matamataig)|bhloighean]] cumanta:

::<math> 3.25 \times 6.173 = \tfrac{325}{100} \times \tfrac{6173}{1000} = \tfrac{2006225}{100000} = 20.06225 \,</math>



==Àireamhan co-fhillte==

Gus [[àireamh cho-fhillte|àireamhan co-fhillte]] iomadachadh, 's urrainnear feum a dhèanamh de ''Lagh an Sgaoilidh''. 

::<math> \begin{array}{rcl}
 (a + ib)(c + id) & = & a(c + id) + ib(c + id) \\
  & = & (ac - bd) + i(ad + bc)
\end{array} </math>

Tha e furasta dhearbhadh gur ann [[co-thiomsachd|co-thiomsach]] [[co-iomlaideachd|co-iomlaideach]] a tha iomadachadh àireamhan co-fhillte. Agus gu bheil e sgaoileach thar cur-ris.
 
Tha e nas fhasa àireamhan co-fhillte iomadachadh far a bheil iad nan riochd pòlarach. 

::<math> ae^{i \alpha} \cdot be^{i \beta} = ab \cdot e^{i(\alpha + \beta)} \,</math>



==Comharradh Π==

'S urrainnear toradh sreath teirmean a sgrìobhadh leis a' chomharra-thoraidh Π (an litir mòr "pi" bhon [[aibidil]] [[Greugais|Ghreugais]]). 

::<math> \prod_{i = m}^n x_i = x_m x_{m+1} x_{m+2} \cdots x_{n-1} x_n \, </math>

'S e ''caochladair brèige'' a th' ann an ''i'' agus e a' gabhail gach luach bho ''m'' gu ''n''. Faodaidh sreath den t-seòrsa a' sìneadh gu [[eicrioch]], ged nach biodh seagh aice mur eil toradh a' chiad ''n'' teirmean ag aomadh gu luach crìochach mar a dh' fhàsas ''n'' gun crìoch. 'S e sin:

::<math> \prod_{i=m}^\infty x_i := \lim_{n \rightarrow \infty} \prod_{i = m}^n x_i </math>

Tha an comharra <math>\lim_{n \rightarrow \infty}</math> (bhon [[Beurla|Bheurla]] ''limit'') a' ciallachadh luach teòr an toraidh mar a thèid tuilleadh theirmean an cur ris an t-sreath-iomadachaidh.


[[category:àireamhachd]]

[[ar:ضرب]]
[[ca:Multiplicació]]
[[cs:Násobení]]
[[da:Multiplikation]]
[[de:Multiplikation]]
[[en:Multiplication]]
[[eo:Multipliko]]
[[es:Multiplicación]]
[[fa:ضرب (ریاضی)]]
[[fi:Kertolasku]]
[[hr:Množenje]]
[[is:Margföldun]]
[[it:Moltiplicazione]]
[[ja:乗法]]
[[ko:곱셈]]
[[lt:Daugyba]]
[[nl:Vermenigvuldigen]]
[[nn:Multiplikasjon]]
[[no:Multiplikasjon]]
[[pl:Mnożenie]]
[[pt:Multiplicação]]
[[qu:Miray]]
[[ru:Умножение]]
[[simple:Multiplication]]
[[sk:Násobenie]]
[[sr:Множење]]
[[sv:Multiplikation]]
[[th:การคูณ]]
[[tl:Multiplikasyon]]
[[tr:Çarpma]]
[[yi:טאפלונג]]
[[zh:乘法]]
