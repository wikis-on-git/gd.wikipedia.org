'S e geàrr-ainm a th' ann an  '''LCDT''' a tha a' toirt iomradh air na faclan [[Leasbach]], [[Co-ghnèitheachd|Co-ghnèitheach]], [[Dà-ghnèitheachd|Dà-ghnèitheach]] agus [[Tar-ghnèitheach]].

==Co-sheòrsach==
Mar a trice bidh daoine a' cur am facal co-sheòrsach ri [[Fireannach|fir]] aig a bheil miann air luchd na [[gnè]] ceudna. Ach tha co-sheòrsach a' toirt iomradh air a' choimhearsnachd LCDT air fad. 'S mar sin tha co-sheòrsach nas coltaiche ri ''Gay'' anns a' [[Beurla|Bheurla]] a bhios a' toirt a-steach leasbaich, dà-ghnèithich agus tar-ghnèithich.

==Leasbach==
Tha am facal Leasbach a' toirt iomradh air [[boireannach|boireannaich]] co-sheòrsach neo boireannaich aig a bheil miann air boireannaich eile. Tha leasbach a' ciallachadh ''Lesbian'' anns a' Bheurla.

==Co-ghnèitheach==
Tha am facal Co-ghnèitheach a' toirt iomradh air fir co-sheòrsach neo fir aig a bheil miann air fir eile. Anns a' Bheurla bhiodh co-ghnèitheach a' ciallachadh ''a homosexual/gay man''.

==Dà-ghnèitheach==
Tha am facal Dà-ghnèitheach a' toirt iomradh air cuideigin aig a bheil miann air boireannaich agus fir. Dh'fhaodadh miann nas làidire a bhith aca ri aon taobh neo ris an taobh eile ach feumaidh miann a bhith aca ris an dithis. Tha Dà-ghnèitheach a' ciallachadh ''Bisexual'' anns a' Bheurla.

==Tar-ghnèitheach==
Tha am facal Tar-ghnèitheach a' toirt iomradh air cuideigin a tha air an gnè aca atharrachadh. Mar eisimpleir cuideigin a bha boireann nuair a rugadh iad ach a tha a-nis fireann. Tha  Tar-ghnèitheach a' ciallachadh ''Transgender'' anns a' Bheurla.

[[Category:LCDT]]
[[Category:Gnè]]
