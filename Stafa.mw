[[File:Staffa from the air.jpg|thumb|right|250px|Stafa]]
’S e aon de [[na h-Eileanan a-staigh]] a tha ann an ''' Stafa ''' ([[Beurla]]: ''Staffa'', [[IPA]]: [s̪t̪afa]). Tha e suidhichte air àird an iar na h-[[Alba]]. Tha Stafa mu 10 cilemeatair air falbh san àird an iar [[Muile|Mhuile]] agus mu 9 cilemeatair san earra-thuath [[Ì Chaluim Chille]].  'S e seo na [[Co-chomharran an Domhain|Co-chomharran]] aige: 56° 26′ 10.02″
Tuath is  6° 20′ 33.07″ Iar.

Tha Staffa mu 200 meatair a dh’ fhad agus 600 meatair a leud  le 33 heactair ceàrnagach de mheud. Tha an t-àite as àirde cho àrd ri 42 meatair (138 troigh). 

Bhon bhliadhna 1968 tha Staffa aig an [[National Trust for Scotland]]. Chan eil duine sam bith a’ fuireach ann an diugh. 

Thàinig an t-ainm Stafa bhon fhacal  [[Sean-Lochlannais|Seann Lochlannais]] "''stafi-oy''" agus tha e a’ ciallachadh: <!--stave or pillar island --> "Eilean nan stabhan neo stacan ".<ref>[http://www.scottish.parliament.uk/vli/language/gaelic/pdfs/placenamesP-Z.pdf   Iain Mac an Tailleir], "Ainmean-Àite", duilleag 107, Pàrlamaid na h-Alba</ref>

==An Uamh Bhinn==
[[File:Scotland-Staffa-Fingals-Cave-1900.jpg|right|thumb|250px|An Uamh Bhin  ann an 1890]]
Tha Stafa ainmeil air sgàth’s gu bheil mòran àitichean inntinneach ann. Bidh bàtaichean luchd-turais a’ tighinn don eilean fad an t-samhraidh. 
Ri measg mòran uamhan eile 's e "An Uamh Bhinn" (Beurla: ''Fingal's Cave'') an [[uamh]] as ainmeile ann an Staffa. Tha e suidhichte aig oirthir san àird a deas an eilein.  Tha e 20 meatair a dh’àird agus 75 meatair a dh’fhad.

Anns an 19mh linn bha mòran daoine uaisle a’ tadhail air Stafa. ’Nam measg bha a’ [[Ban-rìgh Bhictoria|Bhan-rìgh bhictoria]] agus an duine aice. Bha [[William Turner]] a' cruthachadh cuid de na dealbhan aige anns an eilean fhèin. B’e an t-sealladh den Uaimh Bhinn a chuir misneachd do [[Felix Mendelssohn Bartholdy]] an Overture: "[[Die Hebriden]]" (Beurla: ''Hebrides Overture'', opus 26) a sgrìobhadh. Chaidh an cuirm ciùil a chluich a’ chiadh turas ann an 1832 ann an [[Lunnainn]].
Anns an turas aige tro Alba anns na 1850an thadhail [[Theodor Fontane]] air Stafa cuideachd, chaidh na beachdan aige a fhoillseachadh anns an leabhar ''Jenseit des Tweed''.<ref>[http://gutenberg.spiegel.de/?id=5&xid=695&kapitel=24&cHash=27a6328cadtweed24#gb_found  Aiste a sgrìobh Theodor Fontanes mun turas ann an Stafa] Pròiseict Gutenberg (Gearmailtis)</ref>

==Iomraidhean==
<references/>

==Ceanglaichean a-mach==
*[http://getamap.ordnancesurvey.co.uk/getamap/frames.htm?mapAction=gaz&gazName=g&gazString=NM3235035550 Mapa aig Ordnance Survey]
*[http://www.nts.org.uk/Property/64/ Stafa aig National Trust for Scotland]
*[http://www.showcaves.com/english/gb/caves/Fingals.html Fingals Cave] (Beurla)

{{Commons|Staffa|Stafa}}

[[Category:Eileanan a-staigh]]

[[de:Staffa (Schottland)]]
[[en:Staffa]]
[[et:Staffa]]
[[es:Staffa]]
[[fr:Staffa]]
[[it:Staffa (Scozia)]]
[[nl:Staffa]]
[[ja:スタファ島]]
[[no:Staffa]]
[[nds:Staffa]]
[[pl:Staffa]]
[[fi:Staffa]]
[[sv:Staffa]]
