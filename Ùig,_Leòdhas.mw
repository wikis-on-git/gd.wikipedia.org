An Sgìre as iomallaiche ann an [[Leòdhas]].

'S ann à seo a thàinig an Reubailteach ainmeil [[Dòmhnall Cam MacAmhlaigh]], a bha an-comhnaidh a' cur dragh air muinntir Dhùn Charlabhaigh.

Tha Ùig nas coltaiche ris [[Na Hearadh]] 'na Chruinne Eolas, le móran bheanntan ri fhaicinn ann, agus mòran traighean brèagha cuideachd.  Gu dearbh, tha blas Gàidhlig diofraichte aig na [[Uigich]] a tha nas coltaiche ri blas [[Hearach]] na blas [[Leodhasach]].

'S e Traigh Ùige an traigh as motha a th' ann, ach tha traighean eile aig Mangerstadh, Mealasta, Riof agus Bhaltos a tha uamhasach brèagha cuideachd.  Chaidh [[Na Fir-Tailleisg Leòdhasach]] a lorg an seo cuideachd anns an 19mh linn.

'S e [[Mealsabhal]] a' bheinn as àirde san sgìre, ach 's e [[Suaineabhal]] an té as brèagha, a' seasamh leatha fhèin ri taobh Loch Suaineabhal, loch fada is domhainn, beagan air falbh bho na beanntan eile.

Airson bhliadhnaichean bha crann mòr reidio ag éirigh à Àird Ùige, far an robh ionad Feachd Adhair, ach dh'fhàs e meirgeach 's a-nis chan eil ach crann beag air mullach [[Forsnabhal|Fhorsnabhail]].

== Aiteachan ann an Sgìre Ùige==
