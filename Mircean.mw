'S e [[feamainn]] fhada a th' ann am '''mircean''' (alaria esculenta), a tha coltach ri [[crios]]. Nuair a bhite a' cleachdadh feamainn gu tric anns na h-eileanan siar, bheirte aig tràigh mhòr e, a chionn 's gum bi e a' fàs fada shìos ann am bonn [[cladach|chladaich]]. 

Bhite ga ithe amh san t-seann aimsir. 'S e an rud cruaidh suas a mheadhain air fhad a bhathas ag ithe amh, agus a-rèir coltais, bha e car duilich a chagnadh. Bhathas a' toirt dheth na h-oirean tana, gan rùsgadh dheth air gach taobh. <ref>Feum à Feamainn (DVD), Stòr-dàta Nàiseanta, Comhairle nan Eilean Siar.</ref>


'S e seo an seòrsa de dh' fheamainn Albannach as dlùithe ri [[wakame]] a gheibhear ann an [[Iapan]].

== Iomraidhean ==
<references/>
