[[File:Lismore Island.jpg|250px|thumb|Sealladh air Lios Mòr agus na beanntain Kingairloch]][[Image:Achadun Castle.jpg|thumb|right|Caisteal Achanduin ann an Lios Mòr]]
[[Image:Eilean Musdile.jpg|thumb|right| Taigh Solais Lios Mòr ann an Eilean Musdile]]
'S e aon de [[na h-Eileanan a-staigh]] a tha ann an '''Lios Mòr''' ([[IPA]]: [ʎis̪ moːɾ]) Tha e suidhichte san àird an iar na h-[[Alba]]. Tha e san àird an earra-thuath [[Muile|Mhuile]] ann  [[an Loch Dubh]].  Bha an t-eilean aig  an t-Siorrachd traidiseanta [[Earra-Ghaidheal]]; a-nise tha e fo smachd Comhairle [[ Earra-Ghaidheal agus Bòd]].

Tha Lios Mòr  12 cilemeatair a dh’ fhad agus 2 cilemeatair a leud  le 5,809 acair ceàrnagach de mheud. 'S e [[Achnacroish]] am  baile as motha.
'S e Barr Mòr  (127 meatair; 416.7 troigh) a’ bheinn as àirde anns an eilean. Tha Taigh-Solais Lios Mhòir suidhichte air Eilean Musdile san àirde an iar deas Lios Mhòir. Chaidh an taigh-solais a thogail le [[Robert Stevenson]]. 
Tha broch Cruithneach faisg air Tirfuir, tha na ballaichean aige cho àrd ri 15 troighean agus cho tiugh ri 19 troighean. Cuideachd tha dà chaisteal às an 13mh linn ann, Caisteal Choeffin agus Caisteal Achanduin.

Anns a’ bhliadhna 2001 bha 146 duine a' fuireach ann. <ref>{{cite web| url=http://www.scottish-islands-federation.co.uk/population.htm| title=Scotland's Island Populations| publisher=Scottish Islands Federation| accessdate=2008-11-01}}</ref>
Tha  dìreach aon bhùth ann, far a bheil oifis a' phuist cuideachd. 
Tha [[bun-sgoil]] ann an Lios  Mòr ach airson àrd-sgoil feumaidh a' chlann a dhol don [[Oban]].

Tha Lios Mòr ceangailte le Tìr mòr na h-Alba  le dà aiseag. Tha an t-aiseag airson chàraichean a’ ruith don [[Oban]], agus aiseag airson daoine a-mhàin eadar ceann a tuath na h-eilean agus [[Port Appin]].

B’àbhaist do Lios Mòr a bhith na teas-mheadan  [[Crìosdaidheachd]].  Bha manachainn ann a chaidh a chuir air bonn le Naomh Moluag, (530 - 592), manach à [[Erinn]] co-aoiseach le [[Calum Cille]].  Anns na [[Meadhan-Aoisean]] bhiodh easbaigean [[Earra-Ghaidheal]] a’ fuireach ann an Caisteal Achanduin gus an [[16mh linn]].

==Iomraidhean==
<references/>

==Ceanglaichean a-mach==
* [http://www.isleoflismore.com/ Duilleag oifigeil an eilein]
*[http://getamap.ordnancesurvey.co.uk/getamap/frames.htm?mapAction=gaz&gazName=g&gazString=NM840408 Mapa aig Ordnance Survey]

{{Template:Na h-Eileanan a-staigh}}

[[Category:Eileanan a-staigh]]

[[de:Lismore (Schottland)]]
[[en:Lismore, Scotland]]
[[fr:Lismore (Écosse)]]
