'S e a th' anns an New Firm briathar a thathas a' toirt air a' chòmh-stri eadar dà chlub buill-coise na h-Alba, [[Dùn Dèagh Aonaichte]] agus [[CB Obar Dheathain|Obar Dheathain]]. Tha an t-ainm a' buntainn do na 1980an nuair a bha soirbheas mòr aig an dà chuid ann am [[ball-coise na h-Alba]], air thoiseach air na dà chlub [[Albannach]] a bu shuidhichte, [[Rangers]] agus [[Celtic]], air a bheil an [[Old Firm]]. 

Bhuannaich an dà sgioba [[Prìomh Roinn na h-Alba]], agus ruig iad cuairtean-dheireannach farpaisean na h-Eòrpa; b' e Obar Dheathain a ghlèidh [[Cupa Buannaichean-Cupa na h-Eòrpa]] fo stiùir [[Alex MacFhearghais]], agus ruig Dùn Dèagh Aonaichte cuairt-dheireannach [[Cupa UEFA]], fo stiùir [[Jim MacGilleEathain]]. 

Bha an New Firm aig àirde an cumhachd eadar 1980 agus 1985. Ghlèidh Obar Dheathain Cupa Buannaichean-Cupa na h-Eòrpa, a' dèanamh a' chùis air [[Real Madrid]] 2-1, agus a thuilleadh air sin, bha an dà sgioba a' strì ris a chèile gus buaidh a' Phrìomh Roinn a thoirt a-mach.  Bhuannaich Dùn Dèagh Aonaichte Prìomh Roinn na h-Alba ann an 1982-83 agus b'e Obar Dheathain a ghlèidh [[Cupa na h-Alba]] a' bhliadhna sin. An ath-ràith, b'e Obar Dheathain a-rithist a choisinn Prìomh Urram na h-Alba, agus cuideachd anns an ràith as dèidh sin, fhad 's a bha Aonaichte a' faighinn gu iar-chuairt dheireannach [[Cupa na h-Eòrpa]]. 

Thòisich claonadh ann an soirbheas an dà chlub mu dheireadh nan 80an, le Rangers agus an uairsin Celtic a' faighinn làmh an uachdair a-rithist, an aon àite a bh' aca roimhe mus do bhrist an New Firm a-steach orra anns na h-ochdadan.
