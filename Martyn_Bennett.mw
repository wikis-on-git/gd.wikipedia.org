B'e '''Martyn Bennett''' fear-ciùil ùr-ghnothach a mheasgaich ceòl Albannach tradiseanta agus modhannan as ùire.

Rugadh e an 17mh An Gearran 1971, ann an St. John's, [[Talamh an Eisg]], [[Canada]], na mhac an t-seinneadair Gàidhlig is eolaiche ainmeil, Mairead Bennett, as [[an t-Eilean Sgitheanach | an Eilean Sgitheanach]],
a bh' ann am fear de na luchd-ciùl Albannach as cudromaiche beò an diugh.  

An uair a bha e 6 bliadhna de dh'aois, thàinig iad ri [[Ceann a'Ghiusaich]], Alba, far an deach a thogail a-measg beartas de dhualchas na h-Alba, an dà chuid Gaidhealach is Gallta, tha seo air buaidh mhòr a thoirt air a cheòl.
Rinn e ceòl classigeach aig an RSAMD ann an [[Glaschu]], far an do choinnich e ris a bhean, Kirsten, a'ceumnachadh ann an 1994.

Ged do rinn e ceòl classigeach mar cheum, thill e gu ceòl Albannach, a'cluich na [[fidheall | fidhle]] is na [[pìob mhòr | pìob mòire]] agus thòisich e 
a'fillteadh seo le ceòl dannsa de leithid eile (air a bheil Rave no House).  Thàinig a chiad chlàr, air ainmeachadh leis fhèin, a-mach ann an 1996.  Bha seo an deagh àm, an uair a bha [[Runrig]] agus [[Capercallie]] 
a'fas sgìth is seann.  Ach 's e an darna chlàr aige ''[[Bothy Culture]]'' a bha na chlach-mhìle ann an ceòl "tradiseanta" Albannach.  A'tarraing air iomadach dhòighean is chultaran, 's e [[Hallaig]] le [[Somhairle MacGill-Eain]]  
a'leughadh a chuid bhàrdachd fhèin a th'anns an oran as miorbhailiche, ach tha e doirbh port lag a lorg air a'chlàr.

B'e ''Hardland'' an treasa clàr aige.

Dh'imrich e gu [[Muile]] ann an 1999 agus chùm e air
a'fillteadh nan diofar dhòighean ri chèile gu ann ''[[Glen Lyon]]'' agus le ''[[Grit]]'' a thànaig a-mach ann an 2003.  

Chaochail Martyn Bennett ann an [[Dùn Eideann]] air an 30mh la den Fhaoilleach 2005 as deidh tinneas fada le [[aillse]].  Dh'fhàg e a bhean chòir, Kirsten agus a mhàthair, Mairead.

[[Category:Luchd Ciùil]]

[[ast:Martyn Bennett]]
[[cs:Martyn Bennett]]
[[en:Martyn Bennett]]
[[fi:Martyn Bennett]]
