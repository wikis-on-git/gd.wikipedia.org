'S e '''roinn'''  (no '''roinneadh'''), obrachadh na h-[[àireamhachd]] a tha mùiteach ri [[iomadachadh]]. Gus seo a chur an cèill gu sònraichte, mas e ''a'' a ni ''c'' uairean de ''b'':

::<math> c \times b = a \,</math>

's e ''c'' a th' ann ma tha ''a'' air a roinn le ''b'', mur eil [[neoni]] a th' ann am ''b'':

::<math> \frac{a}{b} = c \,</math>

Anns a' cho-aontar seo, 's e an '''duais-roinn''' a th' anns an ''a'', an '''roinniche''' a th' anns a' ''b'' agus an '''roinn-àireamh''' a th' anns an ''c''.
 
Chan eil mìneachadh air a thoirt do [[roinn le neoni]].



==Comharrachadh==

Thèid roinneadh a sgrìobhadh gu cumanta leis an ''duais-roinn'' os cionn an ''roinniche'' agus loidhne còmhnard eatarra. Mar eisimpleir sgrìobhte ''a'' air a roinn le ''b'' mar:

:: <math> \frac{a}{b} \,</math>

Airson na roinnidh a sgrìobhadh san aon loidhne, mar eisimpleir anns a' chlò, tha an ''duais-roinn'' air a dealachadh bhon ''roinniche'' le sgoradh ( / ) mar seo:

::<math> a/b \, </math>

Tha an dòigh seo cumanta ann an iomadh [[cànan prògramaidh]]. 

Tha comharra sònraichte aig roinnidh ( ÷ ) ged nach eil e air a chleachdadh gu cumanta ach san [[àireamhachd]] shìmplidh:
	
::<math> a \div b  \,</math>



==Roinneadh àireamhan slàn==

Mar a tha [[iomadachadh]] na ath-[[cur-ris|chur-ris]] na h-iomarann, 's e ath-[[toirt air falbh|thoirt air falbh]] an roinniche bhon duais-roinn a th' ann an roinnidh. Mas e àireamhan slàn a th' anns an duais-roinn agus an roinniche, bithidh an dà shuidheachadh ann:

* faodar an roinniche a thoirt air falbh gus nach eil dad den duais-roinn air fàgail,

::m.e. 	<math> 9 - 3 - 3 - 3 = 0 \,</math>

* faodar an roinniche a thoirt air falbh bhon duais-roinn gus na tha air fhàgail nas lugha na an roinniche. 

::m.e.	<math> 11 - 3 - 3 - 3 = 2 \,</math>

Anns a' chiad chùis os cionn, canaidh sinn gu bheil an duais-roinn '''so-roinnte''' (slàn) le 3. Anns an dara chùis, tha 2 air fhàgail an dèidh do 11 air a roinn le 3. Canaidh sinn an '''còrr''' ris na tha air fhàgail den duais-roinn an dèidh a roinnidh leis an roinniche, agus faodar an roinn-àireamh agus an còrr a thoirt mar buil na roinnidh: 

:: <math> 11/3 = 3 \,</math> , agus <math> 2 \,</math>  an còrr.

Tha e nas cumanta, ge-tà, buil na roinnidh a thoirt mar àireamh mheasgaichte no àireamh dheicheach:

::<math> 11/3 = 3 \tfrac{2}{3} = 3.667 \,</math>



==Roinneadh àireamhan coimeasta==

Faodar buil roinneadh dà [[àireamh choimeasta|àireimh coimeasta]] a shàr-mhìneachadh mar a leanas:

::<math> \frac{p / q}{r / s} = \frac{p \times s}{q \times r} </math>

far a bheil ''p'', ''q'', ''r'' agus ''s'' nan [[slàn-àireamh]]an agus chan fhaod ach ''p'' a bhith co-ionnan ri [[neoni]]. Tha an sàr-mhìneachadh seo a' dèanamh cinnteach gur e obrachadh mùiteach [[iomadachadh|iomadachaidh]] a th' ann an roinnidh. 

Tha obrachadh na roinnidh ''dùinte'' ann an [[àlach]] nan [[àireamh choimeasta|àireamhan coimeasta]]. 'S e sin ri ràdh gur h-e àireamh choimeasta a th' anns gach roinn-àireimh bho roinneadh àireamhan coimeasta. Tha obrachadh na roinnidh ''fosgailte'' ann an [[àlach]] nan [[slàn-àireamh]]an oir tha roinn-àireamhan ann nach eil nan slàn-àireamhan mar os cionn.


==Roinneadh fìor-àireamhan==

Faodar roinneadh [[fìor-àireamh]]an a shàr-mhìneachadh mar obrachadh mùiteach ri [[iomadachadh]]:

::<math> \frac{a}{b} = c \Leftrightarrow  a = bc, \forall a,b,c \in \mathbb{R}, b \ne 0 </math>




==Roinneadh àireamhan co-fhillte==

Gus dà [[àireamh cho-fhillte|àireimh cho-fhillte]] a roinn, dèan [[fìor-àireamh]] den roinniche le bhith ag [[iomadachadh]] leis an àireimh cho-chuingichte:

::<math> \frac{a+ib}{c+id} = \frac{a+ib}{c+id} \cdot \frac{c-id}{c-id} = \frac{(ac+bd)+i(bc-ad)}{(c^2 + d^2) } = \left (\frac{ac+bd}{c^2+d^2} \right )+i \left ( \frac{bc-ad}{c^2+d^2} \right )</math>

'S e [[fìor-àireamh]]an a th' ann an ''a'', ''b'', ''c'' agus ''d'' ach chan fhaod an dà rud ''c'' agus ''d'' a bhith co-ionnan ri neoni.

Ma tha na h-àireamhan co-fhillte an riochd pòlarach:

::<math> \frac{ae^{i\alpha}}{be^{i\beta}} = \frac{a}{b} e^{i(\alpha - \beta)}</math>

...agus a-rithist chan fhaod ''b'' a bhith co-ionnan ri neoni.


[[Category:àireamhachd]]

[[ar:قسمة]]
[[ay:Jaljayaña]]
[[bg:Деление]]
[[bs:Dijeljenje]]
[[ca:Divisió]]
[[cs:Dělení]]
[[cy:Rhannu (mathemateg)]]
[[da:Division (matematik)]]
[[de:Division (Mathematik)]]
[[en:Division (mathematics)]]
[[eo:Divido]]
[[es:División (matemática)]]
[[fa:تقسیم]]
[[fi:Jakolasku]]
[[fr:Division]]
[[gl:División (matemáticas)]]
[[is:Deiling]]
[[it:Divisione (matematica)]]
[[ja:除法]]
[[ko:나눗셈]]
[[lt:Dalyba]]
[[nl:Delen]]
[[no:Divisjon (matematikk)]]
[[nov:Divisione]]
[[pl:Dzielenie]]
[[pt:Divisão]]
[[qu:Rakiy]]
[[ru:Деление (математика)]]
[[scn:Spartuta]]
[[simple:Division]]
[[sk:Delenec]]
[[sl:Deljenje]]
[[sr:Дељење]]
[[sv:Division (matematik)]]
[[ta:வகுத்தல் (கணிதம்)]]
[[th:การหาร]]
[[tl:Paghahati]]
[[uk:Ділення]]
[[ur:تقسیم (ریاضی)]]
[[zh:除法]]
