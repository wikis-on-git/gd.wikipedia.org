'S e '''roinn'''  (no '''roinneadh'''), obrachadh na h-[[àireamhachd]] a tha mùiteach ri [[iomadachadh]]. Gus seo a chur an cèill gu sònraichte, mas e ''a'' a ni ''c'' uairean de ''b'':

::<math> c \times b = a \,</math>

's e ''c'' a th' ann ma tha ''a'' air a roinn le ''b'', mur eil [[neoni]] a th' ann am ''b'':

::<math> \frac{a}{b} = c \,</math>

Anns a' cho-aontar seo, 's e an '''duais-roinn''' a th' anns an ''a'', an '''roinniche''' a th' anns a' ''b'' agus an '''roinn-àireamh''' a th' anns an ''c''.
 
Chan eil mìneachadh air a thoirt do [[roinn le neoni]].



==Comharrachadh==

Thèid roinneadh a sgrìobhadh gu cumanta leis an ''duais-roinn'' os cionn an ''roinniche'' agus loidhne còmhnard eatarra. Mar eisimpleir sgrìobhte ''a'' air a roinn le ''b'' mar:

:: <math> \frac{a}{b} \,</math>

Airson an roinnidh a sgrìobhadh san aon loidhne, mar eisimpleir anns a' chlò, tha an ''duais-roinn'' air a dealachadh bhon ''roinniche'' le sgoradh ( / ) mar seo:

::<math> a/b \, </math>

Tha an dòigh seo cumanta ann an iomadh [[cànan prògramaidh]]. 

Tha comharra sònraichte aig roinneadh ( ÷ ) ged nach eil e air a chleachdadh gu cumanta ach san [[àireamhachd]] shìmplidh:
	
::<math> a \div b  \,</math>



==Roinneadh àireamhan slàn==

Mar a tha [[iomadachadh]] na ath-[[cur-ris|chur-ris]] na h-iomarann, 's e ath-[[toirt air falbh|thoirt air falbh]] an roinniche bhon duais-roinn a th' ann an roinneadh. Mas e àireamhan slàn a th' anns an duais-roinn agus an roinniche, bithidh an dà shuidheachadh ann:

* faodar an roinniche a thoirt air falbh gus nach eil dad den duais-roinn air fàgail,

::m.e. 	<math> 9 - 3 - 3 - 3 = 0 \,</math>

* faodar an roinniche a thoirt air falbh bhon duais-roinn gus na tha air fhàgail nas lugha na an roinniche. 

::m.e.	<math> 11 - 3 - 3 - 3 = 2 \,</math>

Anns a' chiad chùis os cionn, canaidh sinn gu bheil an duais-roinn '''so-roinnte''' (slàn) le 3. Anns an dara chùis, tha 2 air fhàgail an dèidh do 11 air an roinn le 3. Canaidh sinn an '''còrr''' ris na tha air fhàgail den duais-roinn an dèidh a roinnidh leis an roinniche, agus faodar an roinn-àireamh agus an còrr a thoirt mar buil an roinnidh: 

:: <math> 11/3 = 3 \mbox{, agus } 2 \mbox{ an corr.}\, </math>

Tha e nas cumanta, ge-tà, buil an roinnidh a thoirt mar àireamh mheasgaichte no àireamh dheicheach:

::<math> 11/3 = 3 \tfrac{2}{3} = 3.667 \,</math>



==Roinneadh àireamhan coimeasta==



==Roinneadh fìor-àireamhan==



==Roinneadh àireamhan co-fhillte==



[[Category:àireamhachd]]
