[[Image:Scotland Ullapool 1.jpg|right|300px||Ulapul|thumb|Ulapul]]

Tha '''Ulapul''' na phort a tha ann an [[Alba]]-a-tuath. Tha an t-[[aiseag]] a’ dol eadar Ulapul agus [[Steòrnabhagh]] ann an [[Leodhas]]. 

Tha e na bhaile [[Iasgach|Iasgaidh]] anns a' sgìre Ghlinne Bhraoine (Loch Broom), [[Rós an Iar]]. 
Sluagh 1,500 ann an [[1988]].

Stèidhichte leis a' Bhritish Fisheries Society ann an 1789, seasaidh am baile air cladach-thogta a tha mu 8m as cionn àrd na mara. Leigeadh na sraidean a mach an cruth A'Bhranndair bho thus, ged a chaidh iomadh bliadhna seachadh mus an robh taigh air gach lot.

Anns an latha an diugh, bithidh an t-[[aiseag]] eadar Eilean Leodhais agus an Tir Mòr a' seòladh bho Ulapul gu Steornabhagh. Is e an laimhrig a tha na fior cridhe dhan bhaile, agus air barrachd ionad an aiseag tha laimhrig-iasgaidh le [[acfhuinn]]-deoigh, thogta 's na 80'n nuair bha Ulapul na phort air leth chudthromach ann an malairt nan "klondyker". Tha Àrd Sgoile nan sia bliadhna stèidhichte 's a' bhaile agus tha aonad [[Gàidhlig]] aig a' bhun-sgoile. Tha an [[nobhail]] ''[[Na Klondykers]]'' stèidhichte ann an Ulapul. Bha Ulapul ainmeil airson na luing mòra Sovietach a thadhail air. Bha ''[[Pravda]] '' air reic ann an Ulapul aig aon àm. 

Tha Ulapul ainmeil airson an "Ceilidh Place" stèidhichte leis an actar Raibeart Urchardan (Robert Urquhart), nach maireann. A-rèir an t-Urchardan bha Ulapul riamh baile nan coigreach: - Baile Gallta stèidhichte an sgìre a bha air leth Gàidhealach. Gu deireadh na 1980'n bha seo follsaichte le "Parlamaid nan Penguin"- buidheann nam bodaich a bhiodh a' cruinneachadh gach madainn aig ceann "Sraid na Laimhrig" agus a bhiodh a' comharachadh le cheile as Gàidhlig na sgìre.

[[Image:Ullapool-2003.jpg|right|thumb|Cidhe Ulapol]]

Anns an latha an diugh tha ministeir sgireil de eaglais na h-Alba steidhichte an Ulapul, ach mus an deach steidhicheadh air a bhaile, b' e Clachan aig Ceann Loch Bhraoin (mar a bhiodh daoine an duil!), bun-eaglais a' pharaiste. Aig àm an [[an  t-Ath-Leasachadh|Ath-leasachaidh]] mharbhadh an sagairt mu dheireadh an siorrachd Rois "An Sagairt Ruadh", le saighead, faisg air Clachan.

[[Category:Bailtean Albannach]]

[[ca:Ullapool]]
[[cs:Ullapool]]
[[cy:Ullapool]]
[[de:Ullapool]]
[[en:Ullapool]]
[[es:Ullapool]]
[[fr:Ullapool]]
[[it:Ullapool]]
[[lt:Alapulas]]
[[nl:Ullapool]]
[[no:Ullapool]]
[[pl:Ullapool]]
[[ru:Аллапул]]
