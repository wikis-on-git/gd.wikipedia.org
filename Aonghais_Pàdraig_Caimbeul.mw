Aonghais Pàdraig Caimbeul

tha clann aige-san agus tha e a' fuireach air an Eilean Sgitheanach.

Tha seo aon den na h-iomadh bardachd a sgriobh e.

Gràdh Geal Mo Chrìdh’

Le Aonghais Pàdraig Caimbeul, 2007

Tha freasdal is fortan nam chrò,
nach àraidh mo shealbh an-dràst’,
is tusa nad laighe rim thaobh,
mar bheatha ri taobh a’ bhàis;
grian a’ soillseadh na h-oidhch’,
cluaran a’ deàrrsach mar ròs,
an nimh air a tharraing bhon ubhal,
an clàbar air tionndadh gu òr.

’S tusa thug dhòmhsa ciall,
’s tusa thug dhòmhsa àit’,
’s tusa thug dhòmhsa rian,
is acair is caladh dham bhàt’;
tha thu mar chanach an t-slèibh,
mar ghini nam bàrd nam phòc,
tha thu mar eun air ghleus,
gun mheang, gun choire, gun ghò.

Cha b’ urrainn dhomh smaointinn an-dràst’
ciamar a bhithinn gun thu,
mar long air chall ann an stoirm,
mar eathar dol fodha gu grunnd;
mar leanabh gun mhàthair, gun iùl,
mar thràill gun dòchas, gun dùil –
a m’ eudail, is tusa mo stùir,
mo sheòl, mo chaladh, mo shaogh’l.

Nach truagh an staid sam biodh mi
nan siùbhladh tu bhuam, a ghràidh:
bhristeadh mo shlàint is mo chrìdh’
le deireadh mo sholais ’s mo là;
bhiodh madainn mar dhubhadh na h-oidhch’,
bhiodh gàire mar magadh a’ bhàis,
bhiodh m’ eathar air sgeirean na gaoir,
crìoch cheacharr’ air saoghal nan dàn.

Ach fhad ‘s a mhaireas mi beò,
seinnidh mi àrd do cliù:
snaighidh mi sìos ann an rann
bunait do ghràidh ’s do ghaoil:
lean thus’ an Sgiobair air bòrd,
chrom thu aig Carraig na Glòir,
ghabh thu ri Crìosda mar Dhia,
’s mar thiodhlac thàinig an còrr.
