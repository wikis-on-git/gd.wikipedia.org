{{Template:Beathach
  | AINM_BEATHACH = Cuthag
  | DEALBH = Cuculus canorus.jpg
  | TEASCA_DEILBH = 
  | REGNUM = [[Animal]]ia
  | PHYLUM = [[Chordate|Chordata]]
  | CLASSIS = [[Eun|Aves]]
  | ORDO = [[Cuculiformes]]
  | FAMILIA = [[Cuculidae]]
  | GENUS = ''[[Cuculus]]''
  | SPECIES = '''''C. canorus'''''
  | AINM_1 =
  | AINM_1_EILE =
  | AINM_2 = 
  | AINM_2_EILE =
  | AINM_SAIDHEANS = ''Cuculus canorus''
  | IOMRADH = ([[Carolus Linnaeus|Linnaeus]], [[1758]])
  | AINMEAN_EILE = 
  | AINM_GÀIDHLIG = Cuthag eòrpach
}}
'S e [[eun]] a tha anns a' ''Chuthag,''  ([[Laideann]]: ''Cuculus canorus'', [[Beurla]]: ''Common Cuckoo'').  Tha iad a’ tighinn a dh' fhuireach anns an [[Roinn-Eòrpa]] agus [[Àisia]] san earrach, ach mun tig fuachd a' gheamhraidh falbhaidh iad air imrich a dh'[[Afraga]].

== Giùlan ==

Tha a' chuthag na comharra air teachd an earraich oir cluinnear i gach madainn chèitean a' seinn a ceilear sunndach air bhàrr nan geug. Canar '''"goirsinn"''' ris a' cheilearadh seo. Tha i a' leum bho chraobh gu craoibh, agus chan eil i a' draghadh ri [[nead]] a sholarachadh dhith fhèin. 

== Modh-sìolaich ==

Cha mhotha a bheir a' chuthag a-mach a h-àl, agus chan àraich i iad nuair a bheirear a-mach iad le eòin eile. An toiseach an t-samhraidh seallaidh i mun cuairt dhith airson nid a' [[gealbhonn|ghealbhuinn]], no an [[uiseag|uiseig]] agus an uair a gheibh i an nead falamh, beiridh i [[ugh]] innte, agus fàgaidh i an sin e gun tuilleadh cùram a ghabhail dheth. Tha an t-eun dom buin an nead a' gur air, agus nuair a thig an t-àl a-mach, tha a' chuthag òg a' fàs suas, agus a' cur às do na h-eòin bhig eile, agus air an dòigh sin a' faotainn na nid, agus cùram nam pàrantan dhith fhèin gu h-iomlan.<ref>[http://www.smo.uhi.ac.uk/gd/leabharlann/mactalla/mactalla3.php/ Mac-Talla, Dàmhair 6, 1894]</ref>

== Ann an dualchas ==

Tha a' chuthag a' nochdadh ann am iomadh abairt is gnàth-fhacal.

* '''Cho cloimheach ris a' chuthaig.'''
* Tha dìthean ann air am bheil "'''bròg na cuthaig'''" no "'''fròg na cuthaig'''"; agus fear eile, "'''flùr na cuthaig'''". 
* Canar "'''glasanach na cuthaige'''" ri beul an latha agus "'''cuthag-chluaise'''" a theirear ri cuideigin, gu h-àraid clann, a dh' innseas air daoine eile. Mar sin, tha ràdh ann a tha cur sìos air sin; '''"Ge binn leinn a' chuthag cha bhinn leinn cuthag-chluaise."''' 
* Theirear "'''gocan na cuthaige'''" ris an eun a leanas oirre.
* '''cho sona ri cuthag ann an nead a coimhearsnaich'''
* "'''Sneachda na Caisge, sneachda nan uan agus sneachda na cuthaige'''". Ma thig na tri sneachdan sin, bidh an samhradh math.
* Canar "'''glasadh na cuthaige'''" ris an t-sneachd bheag a chuirear tràth ron t-samhraidh.
* Theirear "'''cur air ruith na cuthaige'''" airson a bhith a' cur neach air ghocaireachd, no air gnothaich gun fheum. 
* San linn a chaidh seachad, nan do dh' innseadh cuideigin do chàch gun do chuala e a' chuthag "'''gun bhiadh na bhroinn'''", bha e ag ràdh nach robh e air ithe mun do chuala e goirsinn na cuthaige airson a' chiad uair dhen bhliadhna; agus bhathar a' meas gur e bliadhna mhì-shealbhach a leanadh sin..<ref>[http://www.dwelly.info/ Dwelly air loidhne ]</ref>

== Iomraidhean ==

<references/>

[[category:Eòin]]

[[ast:Cuculus canorus]]
[[bg:Обикновена кукувица]]
[[cs:Kukačka obecná]]
[[de:Kuckuck (Art)]]
[[en:Common Cuckoo]]
[[eo:Kukolo]]
[[es:Cuculus canorus]]
[[hu:Kakukk]]
[[it:Cuculus canorus]]
[[ja:カッコウ]]
[[lt:Gegutė]]
[[nl:Koekoek]]
[[no:Gjøk]]
[[pl:Kukułka]]
[[fi:Käki]]
[[sk:Kukučka jarabá]]
[[sv:Gök]]
