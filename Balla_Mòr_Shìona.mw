[[File:Greatwall badaling4.jpg|thumb|right|250px|Balla Mòr Shìona faisg air Badaling]]
Thathar a' meas gur i aon obair cho iongantach a th' ann am '''Balla Mòr [[Sìona|Shìona]]''' 's a rinn mac an duine riamh. Tha e tòiseachadh aig a’ [[muir|mhuir]] air an taobh an ear agus a leantainn air taobh tuath is iar-thuath na dùthcha fad còrr is 6, 700km (4,160 mìltean).

== An dàrna h-ìongnadh air an t-saoghal? ==

'S fìor ìongantach ciamar a chaidh a chur suas ann an cuid de na h-àiteachan uabhasach anns am bheil am [[balla]] seo na sheasamh gu daingeann o chionn còrr is dà mhìle bliadhna. Uime sin, ma theirear gur h-iad [[Barr-chaoil na Èipheit]] an t-[[Iongnaidhean an t-saoghail|iongnadh]] as motha a th' air an t-[[an Saoghal|saoghal]], faodar a ràdh gur e Balla Mòr Shìona an dara h-iongnadh.

== Tuairisgeul ==

Tha e air a thogail sa chuid as motha air [[clach|cloich]], 's air cloich-chreadha, agus tha [[tùr|tùir]] air a mhullach astar goirid o chèile. Bha e mar sin air dòigh 's nan cuirte dragh air freacadain aon tùir gum b' urrainn freacadain an da thùir a b' fhaisge tighinn gan cuideachadh. Anns gach àite a bha furasta do nàmhaid a ruigsinn, bha daingnichean làidir air an togail. Ann an àiteachan tha am balla dùbailte, agus ann an corra àite trì-fillte, ach faisg air a cheann an iar dheth chan eil ann ach [[dùn]] mòr talmhainn. Tha e ann an cuid a dh' àiteachan a' dìreadh 's a' teàrnadh [[creag|chreagan]] is [[beinn|bheanntan]] àrda.

Tha e air a thogail le balla tana cloiche air gach taobh dheth, agus eadar an dà bhalla air a lìonadh le talamh, air dhòigh 's
gun saoileadh duine gum bu chlach air fad e. Tha a chuid ìosal dheth air a dhèanamh de chlachan mòra, agus mu shia troighean bhon làr tha a chlach-chreadha a’ tòiseachadh agus a leantainn dh' ionnsaigh a mhullaich. Tha am mullach air a chòmhdach le leacan tana mar air cabhsair sràide. Tha na tùir uile mu dhà fhichead troigh a dh' àirde, agus tha am balla ri ghabhail thar a chèile mu fhichead troigh bho làr gu mullach; tha e nas ìsle na sin air na beanntan agus nas àirde na sin anns na [[gleann|glinn]]. Tha araon am balla 's na tùir nas leithne gu h-ìosal na tha iad gu h-àrd, agus tha geatachan air am fosgladh trompa dh' ionnsaigh nam [[baile|bailtean]] air gach taobh. 

== Eachdraidh ==

Chuireadh am balla mòr seo suas leis na [[Sìonach|Sìonaich]] mu dhà cheud bliadhna mun do rugadh [[Crìosd]], airson an nàimhdean, na [[Tartaraich]] a chumail a-mach; ach an dèidh an saothair uile, fhuair na Tartaraich a-staigh agus thug iad fo chìs iad.

==Eile==

Tha am Balla Mòr Shìona diònta leis an UNESCO cuideachd mar [[Làrach Dhualchas na Cruinne]]. 

== Iomraidhean ==

*[http://www.smo.uhi.ac.uk/en/leabharlann/mactalla/vol4/14/03.jpg Mac-Talla, Dàmhair 12, 1895; duilleagan 3 's 7]

{{Commons|Great Wall of China|Balla Mòr Shìona}}

[[Category:Sìona]]
[[Category:Cruinn-eòlas]]

[[an:Gran Muralla Chinesa]]
[[ar:سور الصين العظيم]]
[[arz:سور الصين العظيم]]
[[az:Böyük Çin səddi]]
[[bat-smg:Dėdlīsės Kėnėjės robežios]]
[[be:Вялікая Кітайская сцяна]]
[[be-x-old:Вялікая кітайская сьцяна]]
[[bg:Велика китайска стена]]
[[bn:চীনের মহাপ্রাচীর]]
[[br:Moger Vras Sina]]
[[bs:Veliki kineski zid]]
[[ca:Gran Muralla Xinesa]]
[[cs:Velká čínská zeď]]
[[cy:Mur Mawr Tsieina]]
[[da:Den Kinesiske Mur]]
[[de:Chinesische Mauer]]
[[dv:ޗައިނާގެ ބޮޑު ފާރު]]
[[el:Μέγα Σινικό Τείχος]]
[[en:Great Wall of China]]
[[eo:Granda Ĉina Muro]]
[[es:Gran Muralla China]]
[[et:Suur Hiina müür]]
[[eu:Txinako Harresi Handia]]
[[fa:دیوار چین]]
[[fi:Kiinan muuri]]
[[fiu-vro:Hiina müür]]
[[fr:Grande Muraille]]
[[fy:Sineeske Muorre]]
[[gan:長城]]
[[gl:Gran Muralla Chinesa]]
[[hak:Van-lî Tshòng-sàng]]
[[he:החומה הסינית]]
[[hi:चीन की महान दीवार]]
[[hr:Kineski zid]]
[[hu:Kínai nagy fal]]
[[id:Tembok Raksasa Cina]]
[[io:Granda china muro]]
[[is:Kínamúrinn]]
[[it:Grande muraglia cinese]]
[[ja:万里の長城]]
[[ka:ჩინეთის დიდი კედელი]]
[[kk:Ұлы Қорған]]
[[kn:ಚೀನಾದ ಮಹಾ ಗೋಡೆ]]
[[ko:만리장성]]
[[ku:Bedena Çînê]]
[[la:Murus Sinicus]]
[[lb:Chinesesch Mauer]]
[[lt:Didžioji kinų siena]]
[[lv:Lielais Ķīnas mūris]]
[[mk:Кинески Ѕид]]
[[ml:ചൈനയിലെ വന്മതില്‍]]
[[mr:चीनची भिंत]]
[[ms:Tembok Besar China]]
[[my:တရုတ်ပြည်မှ မဟာရံတံတိုင်းကြီး]]
[[nds-nl:China Walle]]
[[nl:Chinese Muur]]
[[nn:Den kinesiske muren]]
[[no:Den kinesiske mur]]
[[nrm:Graund-murâle]]
[[oc:Granda Muralha de China]]
[[pa:ਚੀਨ ਦੀ ਮਹਾਨ ਦਿਵਾਰ]]
[[pl:Wielki Mur Chiński]]
[[pt:Muralha da China]]
[[qu:Chinu Hatun Pirqa]]
[[ro:Marele Zid Chinezesc]]
[[ru:Великая Китайская стена]]
[[sah:Кытай улуу эркинэ]]
[[sh:Veliki kineski zid]]
[[simple:Great Wall of China]]
[[sk:Veľký čínsky múr]]
[[sl:Kitajski zid]]
[[sq:Muri kinez]]
[[sr:Кинески зид]]
[[stq:Chinesiske Muure]]
[[su:Tembok Besar Cina]]
[[sv:Kinesiska muren]]
[[sw:Ukuta wa China]]
[[ta:சீனப் பெருஞ் சுவர்]]
[[te:చైనా మహా కుడ్యము]]
[[tg:Девори Бузурги Чин]]
[[th:กำแพงเมืองจีน]]
[[tl:Mahabang Muog ng Tsina]]
[[tr:Çin Seddi]]
[[ug:Sedichin Sépili]]
[[uk:Великий китайський мур]]
[[ur:دیوار چین]]
[[vi:Vạn Lý Trường Thành]]
[[wuu:万里长城]]
[[yi:כינעזער וואנט]]
[[zh:长城]]
[[zh-classical:長城]]
[[zh-min-nan:Tn̂g-siâⁿ]]
[[zh-yue:萬里長城]]
