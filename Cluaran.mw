[[File:Eselsdistel.JPG|thumb|right|Cluaran]]
Is e an '''cluaran''' [[suaicheantas]] na h-[[Alba]] bho chionn iomadh bliadhna 's linn. Chan eil e ro fhurasta a-nis a dhèanamh a-mach le fìrinn cuine no ciamar a chaidh an t-urram sin a bhuileachadh air, oir chan eil eachdraidh sgrìobhte a tha a' cur solas sam bith air a' chùis. 

Tha beul-aithris ann a tha a' cur an cèill na dòigh anns an tàinig e mun cuairt ge-tà. 

== Sgeul a' chluarain ==

Aig àm nan Lochlannach bha na Gàidheal agus na Lochlannaich air campachadh mu choinneamh a chèile, deiseil gu dhol a chur a chath air an làrna mhàireach. Cha robh e air a mheas aig an àm sin, ceart no uasal do aon fheachd [[feall-fhalach]] a dhèanamh air [[feachd]] eile, no tighinn orra le foill rè na h-oidhche. Chaidil na [[Gàidheal|Gàidheil]] gu socrach, sàmhach, air an oidhche sin, gun eagal foille no gnìomh mì-onarach sam bith orra. Ach 's ann a ghabh na [[Lochlannach|Lochlannaich]] cothrom an dorchadais agus chuir iad romhpa tighinn air na Gàidheil gun fhios dhaibh agus briseadh a-staigh don champ aca far am biodh làn chothrom aca air am murt 's am marbhadh. Nuair a dh' fhalbh iad, bha a h-uile mac màthar air a chasan rùisgte air eagal starbraich sam bith a dhèanamh a bheireadh caismeachd dha na Gàidheil. Mar a bha am breamas an dàn dhaibh, sheas aonar fear air cluaran geur, stobach, agus chaidh na biorain fada, caola an sàs am bonn a choise. Nuair a leig e sgreuchd, dhùisg na h-[[Albannach|Albannaich]] agus ann am priobadh na sùla bha gach duine fo armachd, ghabh iad an coinneamh nan Lochlannach agus chuir iad an ratreud orra le sgath mòr. Agus nuair a thuig iad dè a dh' adhbhraich an sgriach a thug caismeachd dhaibh, chuir iad romhpa gum biodh an cluaran mar shuaicheantas aca bho sin a-mach.

== Iomraidhean ==

* [http://www.smo.uhi.ac.uk/en/leabharlann/mactalla/vol2/40/01.jpg/ Mac-Talla, Giblean 28, 1894;d1]


{{Commons|Onopordon acanthium|Cluaran}}
