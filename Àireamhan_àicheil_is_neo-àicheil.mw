'S e [[àireamh]] nas lugha na neoni a th' ann an '''àireimh àicheil'''. Tha na h-àireamhan nas mò na neoni '''dearbh''' (no '''dearbhte''').  Chan eil neoni fhèin dearbh no àicheil. Ma tha àireamh '''neo-àicheil''', 's e àireamh dhearbh no neoni a th' innte. Ma tha i '''neo-dhearbh''', 's e àireamh àicheil no neoni a th' innte.

Ma thathar a' labhairt iomradh air [[àireamh cho-fhillte|àireamhan co-fhillte]], 's e ''[[fìor-àireamh]]'' a th' ann mar as cumanta ma thathar ag ràdh ''dearbh'' rithe.



==Àireamhan àicheil==

Faodar a bheachdachadh air na h-'''àireamhan àicheil''' mar gum biodh iad a' leigeil a-mach air na h-[[àireamh nàdarra|àireamhan nàdarra]] gus fuasgladh ciallach a thoirt don cho-aontar ''x'' – ''y'' = ''z'' airson gach luach de ''x'' agus ''y''. Agus 's ann a' leigeil a-mach air seo mu seach a tha na h-[[àlach|àlaichean]] eile de dh' àireamhan agus gach aon dhiubh a' toirt tuilleadh coitcheannais do dh' [[àireamh]]an.

Tha àireamhan àicheil feumail airson àireimh a chur ri puingean sgèile a thèid fo neoni, mar eisimpleir sgèile theòthachd, agus airson fiachan nochdadh sa [[cunntasachd|chunntasachd]] far a bheil iad air an sgrìobhadh le figearan dearga, no le figearan eadar chamagan.



==Àireamhan neo-àicheil==

Tha [[àireamh]] '''neo-àicheil''' ma tha i nas mò na, no co-ionnan ri, neoni (.i. àireamh dhearbh no neoni fhèin). Ri linn seo chan eil ciall air a' bhriathar ''neo-àicheil'' am measg [[àireamh cho-fhillte|àireamhan co-fhillte]], ach a bheil iad nam [[fìor-àireamh]]an.  

Tha [[machlag (matamataig)|machlag]] [[fìor-àireamh|fhìor-àireamhan]] '''neo-àicheil''' ma tha gach eileamaid dhith neo-àicheil. Tha machlag '''làn-neo-àicheil''' ma tha [[detèirmeanant]] gach fo-mhachlaig ceàrnagaich dhith neo-àicheil cuideachd.



==Fuincsean an t-Soidhne==

Tha [[fuincsean]] ann thar nam [[fìor-àireamh]]an ris an canar am fuincsean '''signum''' (Laidinn – soidhne), sgn(''x''), far a bheil:

::<math>sgn(x)=\begin{cases}
 -1, & \mbox{ma tha } x < 0 \\
 0,  & \mbox{ma tha } x = 0 \\
 1,  & \mbox{ma tha } x > 0
\end{cases} </math>

Mur eil <math>x = 0</math>:

::<math>sgn(x) = \frac{x}{|x|} = \frac{|x|}{x} = \frac{d|x|}{x}</math>

far a bheil |''x''| na dhearbh luach ''x''.

 

==Àireamhachd le àireamhan soidhneach==
===Cur-ris agus toirt air falbh===

Gabhar a bheachdachadh air àireamhan àicheil mar gum b' e fiachan a th' annta nuair a tha [[àireamh]]an air an [[cur-ris]] agus air an [[toirt air falbh]]. 

'S e an aon rud [[cur-ris]] àireimh àicheil agus [[toirt air falbh]] àireimh deirbhe:

::5 + (−3) = 5 – 3 = 2.

Ma tha €5 agad agus fiach €3 ort, 's e €2 an luach lom agad.

::−2 + (−5) = −2 – 5 = −7

Ma tha fiach $2 ort agus gheibh thu fiach $5, 's e $7 am fiach gu lèir ort.

Le bhith a' [[toirt air falbh]] àireimh deirbhe bho àireimh dheirbh nas lugha, 's e àireamh àicheil a th’ anns a’ bhuil:

::4 − 6 = −2 

Ma bha £4 agad ach chosg thu £6, 's e am fiach £2 a bhiodh ort. 

'S e [[toirt air falbh]] àireimh àicheil an aon rud ri [[cur-ris]] na h-àireimh deirbh co-fhreagarraich:

::5 – (−2) = 5 + 2 = 7.

Ma tha luach lom €5 agad agus gheibh thu cuidhteas fiach €2, 's e €7 an luach lom ùr agad.

::–8 – (−3) = –8 + 3 = –5.

Ma tha fiach €8 ort ach gheibh thu cuidhteas fiach €3, 's e €5 am fiach air fhàgail ort.



===Iomadachadh===

'S e àireamh àicheil a th’ ann an toradh [[iomadachadh]] àireimh àicheil le àireimh dheirbh: −2 × 3 = −6. Agus 's e àireamh dhearbh a th' ann an toradh iomadachadh àireimh àicheil le àireimh àicheil: −4 × −3 = 12.

Tha dòigh ann seo a thuigsinn ma bheachdaicheas tu air [[iomadachadh]] le àireimh dheirbh mar ath [[cur-ris|chur-ris]]. San dòigh seo, 2 × 3 = 2 + 2 + 2 = 6 agus −2 × 3 = (−2) + (−2) + (−2) = −6. 'S ann an aon dòigh b' e [[iomadachadh]] le àireimh àicheil an aon rud ri ath [[toirt air falbh|thoirt air falbh]]. Mar eisimpleir: 3 × −2 = −3 − 3 = −6.

Le bhith nas foirmeile, 's e àireamh dhearbh air a h-[[iomadachadh]] le −1 a th’ ann an àireimh àicheil:

::{|-
| −''a'' ||=|| (−1) + (−1) + (−1) + (−1) + ...||  agus ''a'' dhiubh.
|-
| ||=|| (−1) × ''a''
|}

Nise,

::''a''  ×  −''b'' = ''a''  × (−1) × ''b''

...agus chionns gu bheil iomadachadh [[co-iomlaideachd|co-iomlaideach]] agus [[co-thiomsachd|co-thiomsach]]: 

::{|-
| ''a''  ×  −''b''  ||=|| (−1) × ''ab''
|-
| ||=|| −''ab''
|}

San aon dòigh:

::{|-
| −''a''  ×  −''b'' ||=|| (−1) × ''a''  × (−1) × ''b''
|-
| ||=|| (−1) × (−1) × ''ab''
|-
| ||=|| −(−1) × ''ab''
|}

Airson −(−1) a dh' fhuasgladh, thoir an aire gu bheil:

::{|-
| ''c'' – ''c'' ||=|| 0
|-
| ''c'' + (–''c'') ||=|| 0
|}

...agus ma tha ''c'' = −1:

::{|-
| −1 + (–(−1)) ||=|| 0
|-
| 	–(−1) − 1 ||=|| 0
|-
| ∴ –(−1) ||=|| 1
|-
| ∴ −''a''  ×  −''b'' ||=|| −(−1) × ''ab'' ||=|| ''ab''
|}



===Roinneadh===

Tha na riaghailtean seo freagarrach cuideachd do [[roinneadh]]. Ma tha àireamh dhearbh air a roinn le àireimh àicheil, no àireamh àicheil air a roinn le àireimh deirbh, ’s ann àicheil a’ bhuil:

::{|-
| 4 ÷ -2 ||=|| -2
|-
| -6 ÷ 3 ||=|| -2
|}

Ma tha an ''duais-roinn'' agus an ''roinniche'' dearbh am fear, no àicheil am fear, 's ann dearbh an ''roinn-àireamh''.

::{|-
| 8 ÷ 4 ||=|| 2
|-
| -12 ÷ -2 ||=|| 6
|}



==Togail foirmeil nan àireamhan àicheil is neo-àicheil==

'S e na leanas togail foirmeil nan àireamhan àicheil agus neo-àicheil bho na h-[[àireamh nàdarra|àireamhan nàdarra]].

Cruthaicheamaid [[àlach]] ùr, canaidh sinn '''Z''' ris, de càraidean òrdaichte [[àireamh nàdarra|àireamhan nàdarra]] (''a'', ''b'').

::'''Z''' = { (''a'', ''b'') : ''a'', ''b'' ∈ '''N''' }

Canaidh sinn gum bi dà eileamaid den àlach seo (''a'', ''b'') agus (''c'', ''d'') co-ionnan, ma tha:

::''a'' + ''d'' = ''b'' + ''c''

agus mas fìor seo, sgrìobhamaid sin:

::(''a'', ''b'') ~ (''c'', ''d'')

Cuiridh sinn òrdugh air na h-eileamaidean cuideachd agus sgrìobhaidh sinn:

::(''a'', ''b'') ≤ (''c'', ''d'')

ma tha
::''a'' + ''d'' ≤ ''b'' + ''c''.

Nise, cuiridh sinn dà [[obrachadh càraideach]] + agus × ris an [[àlach]] '''Z''' far a bheil:

::{|-
| (''a'', ''b'') + (''c'', ''d'') ||~|| (''a'' + ''c'', ''b'' + ''d'')
|-
| (''a'', ''b'') × (''c'', ''d'') ||~|| (''ac'' + ''bd'', ''bc'' + ''ad'')
|}

Chionns gu bheil ''a'' + ''c'', ''b'' + ''d'', ''ac'' + ''bd'' agus ''bc'' + ''ad'' uile nam buill de dh’ àlach nan [[àireamh nàdarra|àireamhan nàdarra]], tha an dà obrachadh seo '''dùinte''', oir 's e buill de '''Z''' a tha buil nan obrachaidhean os cionn.

Ma tha eileamaid ann (''m'', ''n'') den [[àlach]] nach atharraich eileamaid eile fo obrachadh +, gabhar a sgrìobhadh:

::{|-
| (''a'', ''b'') + (''m'', ''n'') ||~|| (''a'', ''b'')
|-
| (''a'' + ''m'', ''b'' + ''n'') ||~|| (''a'', ''b'')
|}

'S e sin ri ràdh:

::{|-
| ''a'' + ''m'' + ''b'' ||=|| ''b'' + ''n'' + ''a''
|-
| ∴  ''m'' ||=|| ''n''
|}

agus gum biodh eileamaid sam bith den riochd (''n'', ''n'') na h-'''eileamaid ionnanachd''' aig an obrachadh +. Canamaid ''neoni'' ri eileamaid den t-seòrsa seo.

Ma tha eileamaid ann (''m'', ''n'') den [[àlach]] nach atharraich eileamaid eile fo obrachadh ×, gabhar a sgrìobhadh:

::{|-
| (''a'', ''b'') × (''m'', ''n'') ||~|| (''a'', ''b'')
|-
| (''am'' + ''bn'', ''bm'' + ''an'') ||~|| (''a'', ''b'')
|}

An luib seo:

::{|-
| ''am'' + ''bn'' + ''b'' ||=|| ''bm'' + ''an'' + ''a''
|-
| ∴  (''a'' – ''b'')''m'' ||=|| (''a'' – ''b'')(''n'' + 1)
|-
| ∴  ''m'' ||=|| ''n'' + 1
|}

Bhiodh eileamaid sam bith den riochd (''n'' + 1, ''n'') na h-'''eileamaid ionnanachd''' aig an obrachadh ×. Canamaid ''a h-aon'' ri eileamaid sam bith den t-seòrsa seo.

Nise, gabhar a dhearbhadh gu furasta gum bi:

:: (''n'' + 1, ''n'') + (''n'' + 1, ''n'') ~ (''n'' + 2, ''n'')
:: (''n'' + 2, ''n'') + (''n'' + 2, ''n'') ~ (''n'' + 4, ''n'')
:: (''n'' + 2, ''n'') × (''n'' + 3, ''n'') ~ (''n'' + 6, ''n'')

Ma th' ann eileamaid den àlach (''m'', ''n'') far a bheil:

:: (''a'', ''b'') + (''m'', ''n'') ~ (''n'', ''n'')
:: (''a'' + ''m'', ''b'' + ''n'') ~ (''n'', ''n'')

::{|-
| ''a'' + ''m'' + ''n'' ||=|| ''b'' + ''n'' + ''n''
|-
| ''a'' + ''m'' ||=|| ''b'' + ''n''
|-
| ∴  ''m'' = ''b'';  || ||''n'' = ''a''
|}
:: ∴  (''a'', ''b'') + (''b'', ''a'') ~ (''n'', ''n'')

'S e '''eileamaidean iom-thionndaidh''' a tha ann (''b'', ''a'') agus (''a'', ''b'') airson an obrachaidh +. Mar eisimpleirean:

:: (''n'' + 1, ''n'') + (''n'', ''n'' + 1) ~ (''n'', ''n'')
:: (''n'' + 2, ''n'') + (''n'', ''n'' + 2) ~ (''n'', ''n'')

Gabhar a dhearbhadh cuideachd gu bheil:

:: (''n'', ''n'' + 1) < (''n'', ''n'') < (''n'', ''n'' + 1)

Tha e air a bhith a' fàs soilleir gu bheil cuid de dh' eileamaidean an [[àlach|àlaich]] seo ceart cho-ionnan ris na h-[[àireamh nàdarra|àireamhan nàdarra]] fhèin:

::{|-
| (''n'' + 1, ''n'') ||≡|| 1
|-
| (''n'' + 2, ''n'') ||≡|| 2
|-
| (''n'' + 3, ''n'') ||≡|| 3
|-
| (''a'', ''b'') ||≡|| ''a'' – ''b''
|}

Tha seo fìor ma tha a' chiad bhall den chàraid òrdaichte nas mò nan dara fear. Mas e an dara fear as mò, chan eil [[àireamh nàdarra]] ann a tha co-ionnan ris, ged nach eil e gu diofar anns an àlach '''Z''' a bheil ''a'' > ''b'' no ''b'' > ''a''. Ri linn sin, canaidh sinn gu bheil eileamaid (''a'', ''b'') den àlach '''Z''' '''dearbh''' ma tha ''a'' > ''b'', '''neoni''' ma tha ''a'' = ''b'', agus '''àicheil''' ma tha ''a'' < ''b''. An àite càraidean àireamh (''a'', ''b''), dèanar feum de dh’ fhigearan àireamhan nàdarra mar a leanas...


::<math> (a, b)=\begin{cases}
 a - b, & : a > b \quad \mbox{(m.e. 1, 2, 3, ...) } \\
 0,  & : a = b \\
 -(b-a),  & : a < b  \quad \mbox{(m.e. -1, -2, -3, ...) }
\end{cases} </math>


'S e [[àlach]] nan [[slàn-àireamh]]an a th' anns an '''Z''', anns a bheil ''x'' agus –''x'' nan eileamaidean (àireamhan) '''iom-thionndaidh''' fon obrachadh + (cur-ris).

[[category:àireamhachd]]
[[category:teòiridh àireamh]]

[[be:Адмоўны лік]]
[[bn:ঋণাত্মক সংখ্যা]]
[[ca:Nombre negatiu]]
[[cs:Kladné a záporné číslo]]
[[de:Positive und negative Zahlen]]
[[en:Negative and non-negative numbers]]
[[eo:Negativa kaj nenegativa nombroj]]
[[fi:Positiivinen luku]]
[[fr:Nombre négatif]]
[[he:מספרים חיוביים ושליליים]]
[[io:Negativa e ne negativa nombri]]
[[is:Já- eða neikvæð tala]]
[[it:Numero negativo]]
[[ja:正の数と負の数]]
[[ko:음의 정수]]
[[ms:Nombor negatif dan nombor bukan negatif]]
[[nl:Negatief getal]]
[[no:Negative tall]]
[[ro:Număr negativ]]
[[ru:Отрицательное число]]
[[simple:Negative number]]
[[sl:Negativno število]]
[[sv:Positiva tal]]
[[th:จำนวนลบและจำนวนไม่เป็นลบ]]
[[uk:Від'ємне число]]
[[vi:Số âm]]
[[zh:负数]]
