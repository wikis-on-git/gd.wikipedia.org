[[Image:WW1 TitlePicture For Wikipedia Article.jpg|right|300px]]
Thachair an Cogadh Mòr no "Cogadh a' Cheusair" eadar [[1914]] agus [[1918]].  Gu ruige sin, b' e cogadh a bu sgriosail a chaidh fhaicinn an eachdraidh le barrachd bàs agus milleadh na thachair ann an cogadh a sam bith a chaidh roimhe. Fichead 'sa h-aon bliadhna as a dheidh, thoisich an [[Dara Cogadh t-Saoghal]] agus tha ceangail mhòr ann eadar na dhà.

'S e a' chiad chogadh far an do chaidh tangaichean 's itealain an cuir an sàs.  Chaidh bàtaichean-aigil a chleachdachd gu mòr gu h-àraidh leis a' Ghearmailt.


== Adhbharan ==

=== Structar nam Feachdan ===

Anns na bliadhnaichean ro 'n chiad chogadh, bha arman mòra aig cuid mhòr de na dùthchannan mòra na Roinn Eòrpa ged iad a' bha iad aig sìth.  A bharrachd air a sin, anns a' chuid a bu mhotha de na dùthchannan mòra, bha cuid a bu mhotha de dhaoine aig aois chogaidh anns na feachdan cùl-chuideachd.  Bha sin a' ciallachadh gun rachadh na daoine aig an robh dreuchd sìobhalta gairm gu cogadh nan robh feum aig an duthaich orra. 

Na bu mhiosa na sin, bha na plànaichean-cruinneachaidh nam feachdan stèidhte gu mòr air na clàran-ama nan trèinichean.  Ann an seòrsa de dhealbh-cluich mòr, bha fios aig gach duine cuin a b' fheudar dha dhol ga uidheamachadh dhan ghearasdan ionadail agus an uair sin cuin a b' fheudar dhan gach aonad a dhol dhan stèisean trèine airson a dhol gu na crìochan.  Bha e an ìre mhath do-dhèanta stad a chuir air cruinneachadh nam feachdan uair a chaidh e tòisicheach gun na feachdan a chuir troimhe chèile, rud a bheireadh làmh an uachdar dhan nàmhaid.  Agus bha làimh-an-uachdar aig an dùthaich a bha an toiseach air an fheadhainn eile ann a bhith a' cruinneachadh a feachdan.  Leis a sin, bho a chaidh gairm gu armachd a-mach, 's e sliabh cas gu cogadh a bh' ann dhaibh. 

   
=== Caidreachais ===

Thar nam bliadhnaichean ro 'n chogadh, chaidh iomadh caidreachais 's cùmhnantan stèidheachadh eadar mòran dùthchannan [[an Roinn-Eòrpa|na Roinn Eòrpa]].  Mar eisimpleir, bha Caidreachas nan Cumhachdan Meadhanach ann leis [[a' Ghearmailt]], [[an Eadailt]] agus an Ostair-Ungaire a bha nam ball ann.  Bha cùmhnant-dìon eadar [[an Ruis]] agus [[Seirbia]] an aghaidh Ostair-Ungaire.  A bharrachd air a sin, bha caidreachas eadar an Rùis, [[an Rìoghachd Aonaichte]] agus [[an Fhraing]] an aghaidh na Gearmailt.   

=== Plànaichean Chogaidh ===

Stèidhich cuid mhòr de na dùthchanan mòra plànaichean chogaidh.  Mar eiseimpleir, anns a' Ghearmailt, fo a' phlana Schlieffen, bha rùn aca bhuannachadh anns an Fhrainge an toiseach agus an uair sin an Rùis.  Agus bha an Fhraing, fo phlana XVII, ag amas air a' ghleann Rhur far an robh cuid mhòr de na factoraidhean na Gearmailt. Anns an Rùis, bha iad ag amas an aghaidh na Gearmailte agus na h-Ostair-Ungaire aig an aon àm.

Bha na plànaichean a' crochadh gu mòr air an t-siostaim rèile anns gach dùthaich.  'S seòrsa de dhealbh-cluich mòr 's na trèinaichean anns gach dùthaich a' feuchainn na milliannan de saighdearan a thoirt do na crìochan.  Agus bhiodh làmh-an-uachdair a dheanadh a' chùis an toiseach agus ann an deagh òrdugh.
 
 
== Sradag thoisich - Murt Ard-Diuc Ferdinand ==

'S e sradag a thòisich an cogadh am murt Ard-Diuc Ferdinand na h-Ostair-Ungaire le fear [[Gavrilo Princip]], air an 28mh Ogmhìos, 1914 ann an [[Sarajevo]]. Chuir am murt seo fearg air Ostair-Ungaire an aghaidh Seirbia oir bha iad cinnteach gu robh Seirbia air cùl a' mhuirt.  Mar sin ghairm Ostair-Ungaire cogadh an aghaidh Seirbia air an 28mh Iuchair, 1914.  Leis gu robh caidrachas-dìon eadar an Ruis agus Seirbia, tòisich an Ruis a feachdan a chruinneachadh 's a chuir air cois-chogaidh airson taic a thoirt dhan t-Serbia.  Leis gun do gheall a' Ghearmailt taic dhan Ostair-Ungaire 's gu robh ann na rinn an Ruis dhaibh co-dhiù, ghairm a' Ghearmailt cogaidh an aghaidh na Ruis air an 1mh Lunasdal agus air an Fhraing 3as Lunasdal.



== Cathan toisich  ==

=== Ghearmailt agus an Fhraing agus an Rùis ===

Thòisich a' Ghearmailt le bhith a' toirt ionnsaigh air an Fraing tro a' Bheilg le a' chuid a bu mhotha de na feachdan aca, a' fàgail feachdan aotroma anns a' cheann an ear ri dhìon an aghaidh na Rùise cho math sa b' urrainn dhaibh.  'S an amas a bh' aca chuir ruaig air an Fhraing mus biodh cothrom aig an Rùis na feachdan acasan a chruinneachadh air na crìochan eadar a' Ghearmailt agus an Rùis.  B' e am plana stèidte air a' bharail gu robh an t-siostam rèile aig an Rùis gu math slaodach agus leis cho farsaing sa bha an Rùis, b' fheudar dhan Rùis ùine mhòr ri na feachdan aca a chruinneachadh.

An aghaidh na Frainge, 's e am plàna aig a' Ghearmailt cuideam a chuir air a' làimh dheis aca, a' ciallachadh gum biodh a' chuid a bu mhotha de na feachdan anns a' cheann an iar an aghaidh na Frainge a' toirt ionnsaigh tro a' Bheilg agus nach biodh ach feachdan aotroma air a' chrìoch eadar an Fhraing 's a' Ghearmailt fhèin.  B' e sin rùn a' phlana Schlieffen.  Ach mar a thachair, cha do chuir na Gearmailtich cuideam gu leòr air a' làimh dheis air a' plana, 's cha do dh' amas iad air cùil Pharis mar a bha Schlieffen an dùil.  Thachair sreath de chathan eadar na feachdan na Beilge, na Frainge agus an Rìoghachd Aonaichte a chuir stad air an dol-air-adhart nan Gearmailteach.

Aig an dearbh àm, thug an Rùis ionnsaidh an aghaidh na Gearmailt anns a' cheann an ear agus b' fheudar dhan Ghearmailt a dìon as aonais na feachdan anns an Fhraing leis gu robh fhathast glacte ann an sin.  Uill, mar a thachair, bhuanaich na Gearmailtich buaidh mhòr os cionn nan Rùiseach le na feachdan a bh' aca co-dhiù agus chuir na Gearmailtich stad air an dol-air-adhart nan Rùiseach ann a' bhatail ris an canar .

== Rang-eòlas ==

Dh'atharraich rang-eòlas gu mòr thar na bliadhnaichean a' chogaidh mhòir.  Aig toiseach a' chogaidh, bha an armachd air fàs marbhtach gu ìre nach do thuig idir na seanlairean.  Mar eiseimpleir bha na [machine guns] ann a bha comasach iomadh peilearan a losgadh ann an sreath a chèile. Bha na gunnaichean mòra air fàs na bu chumhachdaiche 's na b' astaraiche.  Ach a dh' aindheoin sin, bha rang-eòlas an ìre mhath mar a bha e aig àm nan cogaidhean Napoleon.  Mar bu thrice, dheanadh saighdearan caismeachd sìos an rathaid nam buidheannan mòra 's iad fhathast cora cilemeataran bho lìnean nan nàimhdean ach mharbhadh na gunnaichean mòra na milltean aca do-dhiù.  Chaill mòran am beatha mus do thuig iad gum b' fheudar dhaibh sgapadh fiù 's nuair bha iad fhathast astar mòr bhon nàmhaid.  

Air a' bhlàr fhèin an toiseach rachadh na saighdearan an sàs an nàmhaid nan sreathan fada 's aig amannan fiù 's a' seinn gun a bhith a' toirt cus for do na machine guns.  Ach ged a bha na seanlairean fhathast aineolach, dh' ionnsaich na saighdearan fhèin gum b' eiginn dhaibh trainnsichean doimhainne a chlaghadh agus ueirean biorach a sgapach air am beulaibh.

Mar sin, gu h-àraid sa cheann an iar, san Fhraing, cha b' fhada mus do stad na loinnichean chogaidh a ghluasadh 's thoisich na saighdearan a chlaghadh tuill eu-domhainn 's an uair sin trainnseachan domhainn dhaibh-fèin gus an dìon o na [machine guns] 's na gunnaichean mòra.  Chuir iad suas ueir bhiorach eadar an dà loinne.

Air sgàth sin, bha làmh-an-uachdair gu mòr ri taobh an fheadhainn a bha a' dìon.  Bha na blàran uabhasach fhèin fuilteach.  'S iomadh bhlàr far an do chaidh ceudan mìltean saighdearan am marbhadh ach bu ghann a ghluasadh na loinnichean idir co-dhiù.

Air sgàth sin, dh' atharraich rang-eòlas gu mòr, feuch am faigh iad tro na trainnseichean.  Chleachd iad gasaichean puiseanta.  Thionnsgain iad tancaichean agus an rang-eòlas an chleachdadh.   





== [[Versailles]] ==


[[category:Eachdraidh]]
[[Category:Cogadh]]

[[af:Eerste Wêreldoorlog]]
[[als:Erster Weltkrieg]]
[[an:Primera Guerra Mundial]]
[[ang:Ǣrest Woruldgūþ]]
[[ar:حرب عالمية أولى]]
[[ast:Primera guerra mundial]]
[[az:Birinci dünya müharibəsi]]
[[be:Першая сусветная вайна]]
[[be-x-old:Першая сусьветная вайна]]
[[bg:Първа световна война]]
[[br:Brezel-bed kentañ]]
[[bs:Prvi svjetski rat]]
[[ca:Primera Guerra Mundial]]
[[cs:První světová válka]]
[[cv:Пĕрремĕш Тĕнче вăрçи]]
[[cy:Y Rhyfel Byd Cyntaf]]
[[da:1. verdenskrig]]
[[de:Erster Weltkrieg]]
[[el:Α΄ Παγκόσμιος Πόλεμος]]
[[eml:Prémma guèra mundièl]]
[[en:World War I]]
[[eo:Unua mondmilito]]
[[es:Primera Guerra Mundial]]
[[et:Esimene maailmasõda]]
[[eu:Lehen Mundu Gerra]]
[[fa:جنگ جهانی اول]]
[[fi:Ensimmäinen maailmansota]]
[[fr:Première Guerre mondiale]]
[[fur:Prime vuere mondiâl]]
[[ga:An Chéad Chogadh Domhanda]]
[[gl:Primeira Guerra Mundial]]
[[gn:Peteĩha Ñorairõ Guasu]]
[[he:מלחמת העולם הראשונה]]
[[hi:प्रथम विश्वयुद्ध]]
[[hr:Prvi svjetski rat]]
[[hu:Első világháború]]
[[ia:Prime Guerra Mundial]]
[[id:Perang Dunia I]]
[[io:Unesma Mondo-milito]]
[[is:Fyrri heimsstyrjöldin]]
[[it:Prima guerra mondiale]]
[[ja:第一次世界大戦]]
[[ka:პირველი მსოფლიო ომი]]
[[kn:ಮೊದಲನೇ ಮಹಾಯುದ್ಧ]]
[[ko:제1차 세계 대전]]
[[ksh:Eezte Weltkreech]]
[[la:Bellum Orbis Terrarum I]]
[[lb:Éischte Weltkrich]]
[[lt:Pirmasis pasaulinis karas]]
[[lv:Pirmais pasaules karš]]
[[mk:Прва Светска војна]]
[[ml:ഒന്നാം ലോകമഹായുദ്ധം]]
[[mn:Дэлхийн нэгдүгээр дайн]]
[[mr:पहिले महायुद्ध]]
[[ms:Perang Dunia I]]
[[nah:Īyāōyo in Cemānāhuac Inic Cē]]
[[nds:Eerste Weltkrieg]]
[[nl:Eerste Wereldoorlog]]
[[nn:Den fyrste verdskrigen]]
[[no:Første verdenskrig]]
[[nrm:Preunmié Dgèrre Mondiale]]
[[oc:Primièra Guèrra Mondiala]]
[[om:Warrana Adunya 1]]
[[pl:I wojna światowa]]
[[pt:Primeira Guerra Mundial]]
[[qu:Huk ñiqin pachantin maqanakuy]]
[[ro:Primul Război Mondial]]
[[ru:Первая мировая война]]
[[sc:Prima Gherra Mundiale]]
[[scn:Prima Guerra Munniali]]
[[sh:Prvi svjetski rat]]
[[simple:World War I]]
[[sk:Prvá svetová vojna]]
[[sl:Prva svetovna vojna]]
[[sq:Lufta e Parë Botërore]]
[[sr:Први светски рат]]
[[su:Perang Dunya I]]
[[sv:Första världskriget]]
[[sw:Vita Kuu ya Kwanza ya Dunia]]
[[ta:முதல் உலகப் போர்]]
[[th:สงครามโลกครั้งที่หนึ่ง]]
[[tl:Unang Digmaang Pandaigdig]]
[[tr:I. Dünya Savaşı]]
[[uk:Перша світова війна]]
[[ur:پہلی جنگ عظیم]]
[[vec:Prima guera mondiałe]]
[[vi:Đệ nhất thế chiến]]
[[vls:Êestn Weireldoorloge]]
[[wa:Prumire guere daegnrece]]
[[yi:ערשטע וועלט מלחמה]]
[[zh:第一次世界大战]]
[[zh-yue:第一次世界大戰]]
