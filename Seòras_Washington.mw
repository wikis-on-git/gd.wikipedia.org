{| border=1 align=right cellpadding=4 cellspacing=0 width=280 style="margin: 0 0 1em 1em; background: #f9f9f9; border: 1px #aaa solid; border-collapse: collapse; font-size: 95%;"
|-
| style="background:#cedff2" align="center" colspan=2 |<big><big>''' Seòras Washington '''
|-
|align="center" colspan=2|[[Image:George-Washington.jpg|180px]]
|-
|-
| style="background:#efefef;" align="center" colspan=2 | '''Ciad Cheann-suidhe nan Stàitean Aonaichte'''
|-
| align="center" colspan=2 | San dreuchd bho <br> 30mh a' Ghiblein, 1789 gu 4mh a' Mhàirt, 1797 
|-
|-
|''' Iar-Ceann-suidhe '''||John Adams
|-
|''' air a leantainn le'''||John Adams
|-
| style="background:#efefef;" align="center" colspan=2 |'''Ceannard an Airm Tirmorach (Continental Army)'''
|-
| align="center" colspan=2 | San dreuch<br>1775 – 1784
|-
|-
|''' Rugadh '''||22mh an Gearran, 1732<br>Siorrachd Westmoreland, Tìr-Imrich agus Tighearnas Virginia, Ameireagaidh a Tuath Bhreatainneach
|-
|''' Bàs '''||14mh Dùbhlachd, 1799 (aois 67)
Mount Vernon, Virginia, Stàitean Aonaichte
|-
|''' Dùthchas '''|| Ameireaganach
|-
|-'''Bean'''||Martha Dandridge Custis Washington
|-
| '''Dreuchd'''||Tuathanach, Saighdear (Seanalair), Ceann-suidhe
|-
|'''Creideamh'''||Easbaigeach
|}
== Geàrr-Chunntas ==

Bha '''Seòras Washington''' air leth cudthromach ann an tràth-eachdraidh nan [[na Stàitean Aonaichte|Stàitean Aonaichte]].  Bha e na cheannard chudthromach os cionn feachdan Ameireaganach ann an Cogadh nan Seachd Bliadhna (1754-1763) an aghaidh nam feachdan Fraingeach ann an Ameireagaigh.

Aig àm an [[Ar-a-mach Ameireaganach‎]] (1775-1783), bha Seòras Washington na Sheanailear os cionn nam feachdan Ameireaganach an aghaidh nam feachdan Breatannach.

Bu chiad cheann-suidhe nan Stàitean Aonaichte e (1789-1797).

== Òige ==

Rugadh Seòras Washington air 22mh an Gearran, 1732 air fearainn a theaghlaich ann an Westmoreland County, [[Virginia]].  Ann an 1748, bha e mar-tha na fhear-thomhais talmhainn agus ann an 1749 fhuair e dreuchd mar fhear-thomhais talmhainn ann an sgìre a bh' air ùr-chruthachadh, Culpeper County.  Bha e mar dhleastanas dha cuideachd a bhith a' stiùireadh trèanadh a' mhailisidh ionadail.

[[Image:Portrait of George Washington.jpeg|thumb|left|Dealbh de Sheòras Washington na dheise an airm.]]

== Cogadh nan Seachd Bliadhna, neo Cogadh nam Fraingeach 's nan Innseanach Ruadhach ==

Ann an 1753, thòisich [[an Fhraing]] sreath de dhùin a thogail sa sgìre [[Ohio]] a bha a' laighe mun iar, air taobh thall nam Beanntan Appalaiseanach. B' e an rùn aca an ceangal eadar Louisiana 's [[Canada]] a dhaingneachadh.  Ach bha tagraidhean aig na tìrean-imrich Breatannaich, Virginia agus [[Pennsylvania]], air na dearbh sgìrean.  Chaidh Seòras Washington a chur a dh'ionnsaigh nam Fraingeach ann an sgìre Ohio airson faicinn dè cho làidir sa bha iad, agus gus iarraidh orra an sgìre-sa fhàgail cuideachd.  Dhiùlt na Fraingich sin a dhèanamh agus an ath-bhliadhna, chaidh Washington a chur air ais dhan sgìre Ohio ach an turas seo os cionn Reiseamaid Virginia a bh' air ùr-chruthachadh airson ruaig a chuir air na Fraingich.  Bhuannaich e ann an còmhraig ri buidhinn bheag de 30 Fraingich air an 28mh Cheitean, 1754.  An uair sin, thog iad dùn car lag ris an tuirt iad ''Fort Necessity''.  An ceann greis, chaidh an cuairteachadh le feachd Fraingeach 's b' fheudar do Washington gèilleadh dhaibh.  Leig na Fraingich mas sgaoil e ach an ath-bhliadhna bha Washington air ais le feachd a bha fo stiùir a' Sheanailear Edward Braddock.  Thachair iad ri na Fraingich aig blàr Monongahela; chaidh na Fraingich a ruagadh ach chaidh Braddock fhèin a mharbhadh.  A dh'aindeon sin ge-tà, fhuair Washington deagh chliù;  chaidh dà each a mharbhadh fodha 's chaidh ceithir peilearan tron a' chòta aige.  

As t-fhoghar, chaidh Washington a shuidheachadh os cionn feachdan ''Virginia'' air fad, agus bha e a-nis mar dhleastanas dha còrr is 300 mìltean (480 km) de chrìochan a dhìon.  Mhàir e san dreuchd seo gu 1758.  Bu mhiann leis a bhith na oifigear san arm Bhreatannach, ach cha robh na Breatannaich a' cur mòran sùim anns na h-Ameireaganaich agus dhiùlt iad oifigeach a dhèanamh dheth; dh'fhàg e a dhreuchd, thill e dhan tuathanas aige fhèin agus chaidh e an sàs ann am poileataics.

== Eadar na Cogaidhean ==

Air 6mh am Faoilleach, 1759, phòs Washington a' bhanntrach Martha Dandridge Custis, agus dh'fhuirich iad còmhla aig Mount Vernon. Thog iad an dithis mhac a bh' aicese mar tha.  Cha robh clann aca riamh còmhla.

Le bhith a' pòsadh banntrach bheairteach, dh'fhàs oighreachd Washington gu mòr.  Fhuair e an treas chuid de na 73km2 a bha ann an sealbh Martha Custis, agus bha e a' coimhead às dèidh an cuid fearainn às leth clann a mhnà.  A bharrachd air a sin, bhiodh e a' ceannach tuilleadh fearainn dha fhèin agus choisinn e fearann a' bharrachd ann an [[West Virginia]] air sgàth a sheirbhis sa chogadh.  Bha spèis mhòr aig muinntir Virginia dha agus bha e na dhuine-uasal bheairteach. Chaidh a thaghadh airson Pàrlamaid Virginia ann an 1758.

Bha Washington gu mòr an sàs san iomairt an aghaidh [[Breatainn|Bhreatainn]]. Mar eiseimpleir, ann an 1769 mhol e do Phàrlamaid Virginia casg-malairt a chur air dòigh an aghaidh Bhreatainn gus an rachadh cur às dha na Laghan ''Townsend''.  San Iuchair, 1774, bha e na chathraiche dhen choinneamh a mhol gum bu chòir ''Continental Congress'' (neo Coinneamh nan Tìrean-Imrich) a chruthachadh. Chaidh Washington a thaghadh mar bhall de Chiad Choinneamh nan Tìrean-Imrich (''First Continental Congress'').

== An t-Ar-a-mach Ameireaganach ==

Nuair a thòisich sabaid eadar feachdan Massachusetts agus an fheadhainn Bhreatannaich sa Ghiblean 1775, nochd Washington aig Darna Coinneamh nan Tìrean-Imrich (Second Contintenal Congress) sgeadaichte ann an deise cogaidh ag innse gu robh e deiseil airson cogadh.  Gu dearbh, b' esan am fear-Ameireaganach a b' ainmeile a bha eòlach anns na dòighean cogaidh.  Chruthaich an Coinneamh an t-Arm Tirmòrach (Contintental Army), a chuir cruinn-còmhla san aon arm feachdan nan 13 tìrean-imrich a bha an uairsin a' strì an aghaidh Bhreatainn.  Agus chaidh Washington a thaghadh mar Sheanalair os cionn an airm.  Chaidh e a Bhoston far an do ghabh e smachd os cionn nam feachdan Ameireaganach a bha a' cuartachadh nam Breatannach a bha glaicte am broinn a' bhaile sin.  Mhàir an suidheachadh seo gus a' Mhàirt, 1776 nuair a dh'fhàg na Breatannaich Boston.  A-nise ghluais Washington arm a dh'ionnsaigh a' bhaile [[Eabhraig Nuadh (baile)|New York]].  Bha na Tìrean-Imrich uile-gu-lèir, cha mhòr, a-nise fo smachd nan reubaltach agus san Iuchair, thaisbean iad gu robh iad a-nis neo-eismeileach o Bhreatainn.  

Ach thill na Breatannaich san Lunastal, 1776 a Long Island far an robh Washington agus arm.  Thòisich an uairsin sreath de bhatailean sgriosail agus chaidh ruaig a chuir air Washington agus na h-Ameireaganaich gu dubh.  B' fheudar do Washington Long Island, agus an uairsin New York fhèin agus an uairsin New Jersey fhàgail an sreath a chèile.  De na 20,000 saighdearan a bh' aig Washington an Lunastal cha robh air fhàgail dha ach mu 3,000 nuair a ràinig e an taobh sàbhailt na h-aibhne Delaware ann am Pennsylvania an t-seachdainn ro an Nollaig, 1776.  Na bu mhiosa na sin, bhiodh cuid a bu motha de na saighdearan
seachad leis an arm aig deireadh na bliadhna.  Bha a h-uile coltas ann gu robh an aramach seachad.

Ach a dh'aindeoin cho dona sa bha cùisean, chunnaic Washington cothrom nuair bha, cha mhòr a h-uile duine eile a' dol dhachaidh.  Air taobh thall na h-aithne ann an [[New Jersey]], bha feachd de Hesianaich ann a bha a' gabhail fasgadh ann am baile Trenton.  Oidhche ro an Nollaig, 1776, oidhche a bha stoirmeil reòte, chruinnich Washington na corra feachdan a bh' air fhàgail dha agus a' cleachdadh bàtaichean a bha e air tional agus chaidh e thar na h-aithne agus ann an glasadh na maidne na Nollaig, thug na h-Ameireaganaich ionnsaigh air na Hesianaich a bha fhathast cadalach agus fo bhuaidh dibhe.  Chuir na h-Ameireaganaich air na Hesianaich gu dubh.  Chaidh 21 Hesianaich am marbhadh's chaidh 90 an leòn 's chaidh 900 an glacadh mar prìosanaich.  Cha do dh'fhulang na h-Ameireaganaich ach 4 a chaidh an leòn.  

B' e sin, 's dòcha, a' bhuaidh a bu chuthdromaiche a bhuanaich Washington a-riamh, oir ro a' bhuaidh, bha an aramach caillte agus as deidh na buaidh, bha fhathast beò.  A dh'aindeoin cho cudthromach sa bha buaidh Washington, leann na duighleadasan aige san ath-bhliadhna ann an 1777.  Aig an dearbh àm sa bha Feachd Bhreatanaich a' tighinn a-nuas bho Mhontreal a' leanntain na h-aihne Hudson, nochd feachd eile à New York 's fhuair i ruaig air Washington 's rug i greim air a' phrìomh bhaile aig an àm, Philidelphia 's b' fheudar dhan Chòmhdhail teicheadh 's theab Washington a dhreuchd a chall.  Ach chaill na feachdan Breatanach à Canada gu dubh agus dh'aontaich an Fhraing taic a thoirt do na h-Ameireaganaich. 

Air sgàth sin, chur na Breatanaich romhainn, an ath-bhliadhna, ann an 1778, Philadelphia fhàgail 's tilleadh a New York 's dh' fheuch Washington ionnsaigh a thoirt dhaibh air an t-slighe.  B' e seo Blàr Monmouth Courthouse a bha fear de na dhà bhatail am blàr fosgailte nach do chaill Washington.  B' e seo am batail mu dheireadh ann an ceann a tuath na Stàitean Aontaichte.  Lean an cogadh air san cheann a deas gun an do chaill na Breatanaich gu dubh aig Yorktown ann an Virginia san t-Sultain ann an 1781 agus   's e Washington a a ghabh geilleadh nam Breatanach.

Ged a chaill Washington mòran batailean, an rud a bu chudtromaiche a rinn e 's gun do lean e air co-dhiù tro gach cas agus cruadal.  Agus a dh'aindeoin cho duilich sa bha cùisean aig amannan, cha do thrèig Washington feallsanachd an ar-a-amach. Nuair a bhuanaich na h-Ameireagaich an neo-eismeileachd ann an 1783, an àite greim a ghabhail air smachd mar a bha cothrom dha, sgap e arm 's dh'fhàg a dhreuchd 's thill e dhachaidh.

==  Beatha Phrìobhaideach ‘s  Duilgheadasan na Dùthcha ==

Mar sin a sheirbhis dhan dùthaich aige seachad thill e dhan bheatha phrìobheadeach aige mar thuathanach.  Ach cha robh na duilgheadasan buileach seachad anns na Stàitean Aonaichte.  Bho 1777, bha na Stàitean Aonaichte air an riaghladh leis a’ Chòmhdhail fo bhun-reachd ris an canar Articles of Confederation.  Bha laigseachan gu leòr ann aig àm a’ chogaidh ach leis an neo-eismeileachd air a buanachadh, thàinig na laigseachan gu mòr am follais.  Mar eiseimpleir, cha robh còir aig a’ Chòmhdhail cìsean a thogail ‘s b’ fheudar dhi airgead a dh’iarraidh air na stàitean, agus mar bu thrice, dhiùlt na stàitean sin a dheanamh.  Ach a dh’aindeoin na duilgheadasan cha robh aontachadh ann am measg nan stàitean air cò am fuasgladh a b’ fheàrr.    Ann an 1787, chaidh co-labhairt a ghairm ri cruinneachadh ann am Philadelphia agus chaidh Washington iarraidh a bhith na fhear-cathrach na co-labhairt.  Fo a stiùir, chaidh bun-reachd a sgrìobhadh agus ‘s ann a-rèir na bun-reachd-sa a tha na Stàitean Aonaichte air a bhith gan riaghladh gus an latha an-diugh.  

== Chiad Cheann-suidhe nan Stàitean Aonaichte ==

Chaidh Washington a thadhadh na chiad cheann-suidhe nan Stàitean Aonaichte fon bhun-reachd ùr. Rinn e seirbhis dhà thuras mar cheann-suidhe fad ochd bliadhna gu lèir.  'S Washington an aon cheann-suidhe a chaidh a thadhadh gun a bhith duine eile a' ruith na aghaidh.  A bharrachd air a sin, thòisich Washington cleachdadh cuthdromach a tha a-nis stèidhte ann an lagh.  Dhiùlt e seasamh an treas turas gu bhith na cheann-suidhe.  'S e Franklin Roosevelt, a chaidh a thadhadh ceithir tursan mar cheann-suidhe, an aon cheann-suidhe nach do lean an cleachdadh seo.

Fo a stiùir mar cheann-suidhe ann an [[1794]], cho-rèitich na Stàitean Aontaichte agus Breatainn Cunnradh Jay, cunnradh cuthdromach a sheachnaich cogadh eile eadar an dhà dhùthaich agus thòisich àm sìth agus malairt eadarra a mhàir còrr is deich bliadhna.  

Ann an 1794, chaidh Washington a-mach os cionn an airm as ùr ann am Pennsylvania airson aimhreit a chuir sìos.  B' e seo Ar-a-mach an [[Uisge-beatha]] (Whiskey Rebellion).  Bha daoine a rinn uisge-beatha a' gearain mu cìsean ùra an Riaghltais Fheadarail air uisge-beatha.  B' e seo fear de na dhà thuras a bha ceann-suidhe os cionn feachdan armaichte ann an eachdraidh nan Stàitean Aonaichte.  (B' e Seumas Madison am fear eile aig àm a' chogaidh 1812 nuair a theich esan 's na feachdan aige ro fheachdan Breatanach nuair a thog iad creach air a' phrìomh bhaile Washington, D.C.

Fad sa bha na cheann-suidhe, thàinig trì stàitean ùra a-steach do na Stàitean Aonaichte agus b’ iad  Vermont, 4mh a’ Cheitean, 1791, Kentucky, 1mh an Òg-mhìos, 1792 agus Tennessee an 1mh an Òg-mhìos [[1796]].

Dh’fhàg Washington a dhreuch mar cheann-suidhe an 4mh a’ Mhàirt, [[1797]].  Thill e do a fhearran ann an Mount Vernon ach cha d’ fhuair e a bheatha phrìobhaiteach a bha e ag iarraidh or chaidh e ainmeachadh mar Seanalair Lieutanant (ìre as àirde san arm aig an àm sin) airson rabhadh a thoirt do na Fraingich a bha a’ moidheach cogadh aig an àm.

Fhuair Washington bàs an 14mh an Dùbhlachd, [[1799]].

[[category:Na Stàitean Aonaichte]]
[[category:Eachdraidh]]

[[am:ጆርጅ ዋሽንግተን]]
[[ang:George Washington]]
[[ar:جورج واشنطن]]
[[ast:George Washington]]
[[az:Corc Vaşinqton]]
[[bar:George Washington]]
[[be:Джордж Вашынгтон]]
[[be-x-old:Джордж Вашынгтон]]
[[bg:Джордж Вашингтон]]
[[bn:জর্জ ওয়াশিংটন]]
[[br:George Washington]]
[[bs:George Washington]]
[[ca:George Washington]]
[[co:George Washington]]
[[cs:George Washington]]
[[cy:George Washington]]
[[da:George Washington]]
[[de:George Washington]]
[[dv:ޖޯޖް ވޮޝިންގޓަން]]
[[el:Τζωρτζ Ουάσινγκτων]]
[[en:George Washington]]
[[eo:George Washington]]
[[es:George Washington]]
[[et:George Washington]]
[[eu:George Washington]]
[[fa:جرج واشنگتن]]
[[fi:George Washington]]
[[fr:George Washington]]
[[ga:George Washington]]
[[gl:George Washington]]
[[he:ג'ורג' וושינגטון]]
[[hi:जार्ज वाशिंगटन]]
[[hr:George Washington]]
[[hu:George Washington]]
[[hy:Ջորջ Վաշինգտոն]]
[[id:George Washington]]
[[io:George Washington]]
[[is:George Washington]]
[[it:George Washington]]
[[ja:ジョージ・ワシントン]]
[[ka:ჯორჯ ვაშინგტონი]]
[[kn:ಜಾರ್ಜ್ ವಾಷಿಂಗ್ಟನ್]]
[[ko:조지 워싱턴]]
[[ku:George Washington]]
[[la:Georgius Washingtonius]]
[[lb:George Washington]]
[[lt:George Washington]]
[[lv:Džordžs Vašingtons]]
[[mk:Џорџ Вашингтон]]
[[ml:ജോര്‍ജ് വാഷിംഗ്ടണ്‍]]
[[mr:जॉर्ज वॉशिंग्टन]]
[[ms:George Washington]]
[[nds:George Washington]]
[[nl:George Washington (president)]]
[[nn:George Washington]]
[[no:George Washington]]
[[oc:George Washington]]
[[pam:George Washington]]
[[pl:George Washington]]
[[pt:George Washington]]
[[qu:George Washington]]
[[ro:George Washington]]
[[ru:Вашингтон, Джордж]]
[[sa:जार्ज वाशिंगटन]]
[[scn:George Washington]]
[[sh:George Washington]]
[[simple:George Washington]]
[[sk:George Washington]]
[[sl:George Washington]]
[[sq:George Washington]]
[[sr:Џорџ Вашингтон]]
[[sv:George Washington]]
[[sw:George Washington]]
[[ta:ஜார்ஜ் வாஷிங்டன்]]
[[tg:Ҷорҷ Вашингтон]]
[[th:จอร์จ วอชิงตัน]]
[[tl:George Washington]]
[[tr:George Washington]]
[[uk:Вашингтон Джордж]]
[[vi:George Washington]]
[[yi:דזשארזש וואשינגטאן]]
[[zh:乔治·华盛顿]]
[[zh-classical:華盛頓]]
