{| border=1 align=right cellpadding=4 cellspacing=0 width=280 style="margin: 0 0 1em 1em; background: #f9f9f9; border: 1px #aaa solid; border-collapse: collapse; font-size: 95%;"
|-
| style="background:#cedff2" align="center" colspan=2 |<big><big>''' Seòras Washington '''
|-
|align="center" colspan=2|[[Image:George-Washington.jpg|180px]]
|-
|-
| style="background:#efefef;" align="center" colspan=2 | '''Ciad Cheann-suidhe nan Stàitean Aonaichte'''
|-
| align="center" colspan=2 | San dreuchd bho <br> 30mh a' Ghiblein, 1789 gu 4mh a' Mhàirt, 1797 
|-
|-
|''' Iar-Ceann-suidhe '''||John Adams
|-
|''' air a leantainn le'''||John Adams
|-
| style="background:#efefef;" align="center" colspan=2 |'''Ceannard an Airm Tirmorach (Continental Army)'''
|-
| align="center" colspan=2 | San dreuch<br>1775 – 1784
|-
|-
|''' Rugadh '''||22mh an Gearran, 1732<br>Siorrachd Westmoreland, Tìr-Imrich agus Tighearnas Virginia, Ameireagaidh a Tuath Bhreatainneach
|-
|''' Bàs '''||14mh Dùbhlachd, 1799 (aois 67)
Mount Vernon, Virginia, Stàitean Aonaichte
|-
|''' Dùthchas '''|| Ameireaganach
|-
|-'''Bean'''||Martha Dandridge Custis Washington
|-
| '''Dreuchd'''||Tuathanach, Saighdear (Seanalair), Ceann-suidhe
|-
|'''Creideamh'''||Easbaigeach
|}
== Geàrr-Cunntas ==

Bha '''Seòras Washington''' air leth cudthromach ann an tràth eachdaidh nan [[na Stàitean Aonaichte|Stàitean Aonaichte]].  Bha e na cheanard chudtromach os cionn feachdan Ameireaganach ann an Cogadh nan Seachd Bliadhna (1754-1763) an aghaidh nam feachdan Fraingeach ann an Ameireagaigh.

Aig àm an aramach Ameireaganaich (1775-1783), bha Seòras Washington na Sheanailear os cionn nam feachdan Ameireaganach an aghaidh nam feachdan Breatannach.

Bha Seòras Washington na phrìomh cheann-suidhe nan Stàitean Aonaichte (1789-1797).

== Òige ==

Rugadh Seòras Washington an 22mh an Gearran, 1732 air fearainn a theaghlaich ann an Westmoreland County, [[Virginia]].  Ann an 1748, bha e mar tha na fhear-thomhais na talmhainn agus ann an 1749 fhuair e dreuchd mar fhear-thomhais na talmhainn na sgìre a bh' air ùr chruthachadh Culpeper County.  Bha dleastanas aige cuideachd ann a bhith a' stiùireadh treanaidh a' mhilisidh ionadail.

[[Image:Portrait of George Washington.jpeg|thumb|left|Dealbh de Sheòras Washington na dheise an airm.]]

== Cogadh nan Seachd Bliadhna neo Cogadh Fraingeach 's nan Innseanach Ruagach ==

Ann an 1753, thòisich [[an Fhraing]] sreath de dùin a thogail sa sgìre [[Ohio]] a bha a' laighe gu taobh siar nam Beann Appalaiseanach. B' e an rùn aca an ceangal eadar Louisiana 's [[Canada]] a dhaingneachadh.  Ach bha tagraidhean aig na tìrean-imrich Breatannaich, Virginia agus [[Pennsylvania]] air na dearbh sgìrean.  Chaidh Seòras Washington a chuir chun nam Fraingeach anns an sgìre Ohio airson faicinn mar cho làidir sa bha iad agus cuideachd iarraidh orra an sgìre-sa fhàgail.  Dhiùlt na Fraingich sin a dhèanamh agus an ath-bhliadhna, chaidh Washington a chuir air ais dhan sgìre Ohio ach an turas seo os cionn Reiseamaid Virginia air bh' air ùr-chruthachadh airson ruaig a chuir air na Fraingich.  Bhuanaich e air buidhinn bheag de 30 Fhraingich air an 28mh Cheitean, 1754.  An uair sin, thog iad dùn lag air an thuirt iad Fort Necessity.  An ceann greas, chaidh iad an cuairteachadh le fheachd Fhraingeach 's b' fheudar do Washington ghèill do na Fraingich.  Leig na Fraingich meas sgaoil e ach an ath-bhliadhna bha Washington bha air ais le feachd a bha fo stiùir a' Sheanailear Edward Braddock.  Thachair iad ri na Fraingich aig blàr Monongahela 's chaidh ruaidh a chur air na Fraingich 's chaidh Braddock fhèin a mharbhadh.  A dh'aindeon sin geta, chaidh cliù mòr a choisneadh do Washington.  Chaidh dhà each a mharbhadh fodha 's chaidh ceithir peilearan tro a' chòta aige.  

'S an fhogar, chaidh Washington a chur os cionn na Feachdan Virginia gu lèir agus bha dleastanas aige torr is 300 mìltean (480 km) de crìochan a dhìon.  Mhàir e san dreuch seo gu 1758.  B' e am miann aige bu bhith na oifigear san arm Bhreatannach ach cha robh mòran spèis aig na Breatannaich air na h-Ameireaganaich agus dhiùlt iad sin a dheanamh dha agus dh'fhàg e a dhreuchd agus thill e dhan fhearann aige agus chaidh an sàs ann am poileataics.

== Eadar na Cogaidhean ==

An 6mh an Foileach, 1759, phòs Washington banntrach, Martha Dandridge Custis agus dh'fuirich iad aig Mount Vernon agus thog iad dithis mhac a bh' aice mar tha.  Cha d'fhuair iad riamh clann comhla.

Le bhith a' pòsadh banntrach bheartach, dh'fhàs na fearannan aig Washington gu mòr.  Fhuair e an treas cuid de na 73km2 a bh' aig Martha Custis agus bha e a' coimhead às deidh an cuid fhearann as leth a clann.  A bharrachd air a sin, cheannach e gu tric fearann dha fhèin agus bhuanaich e fearann a bharrachd ann an [[West Virginia]] air sgàth a sheirbhis sa chogadh.  Bha spèis mhòr aig muinntir Virginia dha agus bha e na uasal bheartach. Chaidh e a thadhadh dhan Pharlmaid Virginia ann an 1758.

Bha Washington gu mòr an sàs ann an iomairt an aghaidh [[Breatainn]]. Mar eiseimpleir, ann an 1769 mhol e dhan Phàrlmaid Virginia casg-malairt a chur air dòigh an aghaidh Breatainn gus an rachadh na Laghan Townsend cur às.  San Iuchair, 1774, bha e na chathraiche dhen choinneamh a mhol gun thèid Continental Congress (neo Coinneamh nan Tìrean-Imrich) a chruthachadh. Chaidh Washington a thaghadh na bhall dhan Chiad Choinneamh nan Tìrean-Imrich (First Continental Congress).

== Aramach Ameireaganach ==

Nuair a thòisich feachdan na Massachusetts agus an fheadhain Bhreatannaich a sabaid ann an Giblean 1775, nochd Washington aig an Darna Coinneamh nan Tìrean-Imrich (Second Contintenal Congress) sgeadaichte ann an deise cogaidh ag innse gu robh e deiseil airson cogadh.  Gu dearbh, b' esan am fear-Ameireaganach a b' ainmeile a bha eolach anns na dòighean cogaidh.  Chruthaich an Coinneamh an t-Arm Tirmorach (Contintental Army) a chruinnich ann an aon arm na feachdan nan 13 tìrean-imrich a bha a an uairsin a' strì an aghaidh Breatainn.  Agus chaidh Washington  a thaghadh mar Sheanalair os cionn an airm.  Chaidh e a Bhoston far an do ghabh e smachd os cionn nam feachdan Ameireaganach a bha a' cuartachadh nam Breatannach a bha glacte am broinn a' bhaile.  Mhàir an suidheachadh seo gu ruige Màirt, 1776 nuair a dh'fhàg na Breatannaich Boston.  Ghluais Washington airm chun a' bhaile [[Eabhraig Nuadh (baile)|New York]].  Bha na Tìrean-Imrich a-nis gu lèir, cha mhòr, fo smachd nan reubaltach agus san Iuchair, thaisbean iad gu robh iad a-nis neo-eismeileach o Bhreatainn.  

Ach thill na Breatannaich ann an Lunastal, 1776 a Long Island far an robh Washing agus airm.  Thòisich an uairsin sreath de bhatailean sgriosail agus chaidh ruaig a chuir air Washington agus na h-Ameireaganaich gu dubh.  B' fheudar do Washington Long Island, agus an uairsin New York fhèin agus an uairsin New Jersey fhàgail an sreath a chèile.  De na <+/- 20,000faigh a-mach> saighdearan a bh' aig Washington an Lunastal cha robh air fhàgail dha ach <+/-3,000faigh a-mach> nuair a ràinig e an taobh sàbhailt na h-aibhne Delaware ann am Pennsylvania an t-seachdainn ro an Nollaig, 1776.  Na bu mhiosa na sin, bhiodh cuid a bu motha de na saighdearan
seachd leis an arm aig deireadh na bliadhna.  Bha a h-uile coltas ann gu robh an aramach seachd.

Ach a dh'aindeoin cho dona sa bha cùisean, chunnaic Washington cothrom nuair bha, cha mhòr a h-uile duine eile dhol dhachaidh.  Air taobh thall na h-aithne ann an [[New Jersey]], bha feachd de Hesianaich ann a bha a' gabhail fasgadh ann am baile Trenton.  Oidhche ro an Nollaig, 1776, oidhche a bha stoirmeil reòte, chruinnich Washington na corra feachdan a bh' air fhàgail dha agus a' cleachdadh bàtaichean a bha e air tional agus chaidh e thar na h-aithne agus ann an glasadh na maidne na Nollaig, thug na h-Ameireaganaich ionnsaigh air na Hesianaich a bha fhathast cadalach agus fo bhuaidh dibhe.  Chuir na h-Ameireaganaich air na Hesianaich gu dubh.  Chaidh 21 Hesianaich am marbhadh's chaidh 90 an leòn 's chaidh 900 an glacadh mar prìosanaich.  Cha do dh'fhulang na h-Ameireaganaich ach 4 a chaidh an leòn.  

B' e sin, 's dòcha, a' bhuaidh a bu chuthdromaiche a bhuanaich Washington a-riamh, oir ro a' bhuaidh, bha an aramach caillte agus as deidh na buaidh, bha fhathast beò.


[[category:Na Stàitean Aonaichte]]

[[am:ጆርጅ ዋሽንግተን]]
[[ar:جورج واشنطن]]
[[bar:George Washington]]
[[be:Джордж Вашынгтон]]
[[be-x-old:Джордж Вашынгтон]]
[[bg:Джордж Вашингтон]]
[[bn:জর্জ ওয়াশিংটন]]
[[br:George Washington]]
[[bs:George Washington]]
[[ca:George Washington]]
[[co:George Washington]]
[[cs:George Washington]]
[[cy:George Washington]]
[[da:George Washington]]
[[de:George Washington]]
[[dv:ޖޯޖް ވޮޝިންގޓަން]]
[[el:Τζωρτζ Ουάσινγκτων]]
[[en:George Washington]]
[[eo:George Washington]]
[[es:George Washington]]
[[et:George Washington]]
[[eu:George Washington]]
[[fa:جرج واشینگتن]]
[[fi:George Washington]]
[[fr:George Washington]]
[[ga:George Washington]]
[[gl:George Washington]]
[[he:ג'ורג' וושינגטון]]
[[hi:जार्ज वाशिंगटन]]
[[hr:George Washington]]
[[hu:George Washington]]
[[hy:Ջորջ Վաշինգտոն]]
[[id:George Washington]]
[[io:George Washington]]
[[is:George Washington]]
[[it:George Washington]]
[[ja:ジョージ・ワシントン]]
[[ka:ჯორჯ ვაშინგტონი]]
[[ko:조지 워싱턴]]
[[la:Georgius Washingtonius]]
[[lb:George Washington]]
[[lt:George Washington]]
[[lv:Džordžs Vašingtons]]
[[mk:Џорџ Вашингтон]]
[[ml:ജോര്‍ജ് വാഷിംഗ്ടണ്‍]]
[[ms:George Washington]]
[[nds:George Washington]]
[[nl:George Washington]]
[[nn:George Washington]]
[[no:George Washington]]
[[oc:George Washington]]
[[pl:George Washington]]
[[pt:George Washington]]
[[qu:George Washington]]
[[ro:George Washington]]
[[ru:Вашингтон, Джордж]]
[[scn:George Washington]]
[[sh:George Washington]]
[[simple:George Washington]]
[[sk:George Washington]]
[[sl:George Washington]]
[[sq:George Washington]]
[[sr:Џорџ Вашингтон]]
[[sv:George Washington]]
[[sw:George Washington]]
[[ta:ஜார்ஜ் வாஷிங்டன்]]
[[tg:Ҷорҷ Вашингтон]]
[[th:จอร์จ วอชิงตัน]]
[[tl:George Washington]]
[[tr:George Washington]]
[[uk:Вашингтон Джордж]]
[[vi:George Washington]]
[[yi:דזשארזש וואשינגטאן]]
[[zh:乔治·华盛顿]]
