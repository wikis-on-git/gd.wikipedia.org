Tha '''tì uaine''' na gnè de theatha a th' air a dèanamh air duilleagan ''Carmellia sinensis'' air nach deach ocsaideachadh tuilleadh 's a chòir. Buinidh tì uaine do [[Sìona|Shìona]] far a bhathas ga h-òl bho chian nan cian, ach an-diugh, buinidh i do [[Àisia]] gu lèir. 


== Tì uaine a' fàs aithnichte an taobh an iar ==

Tha muinntir an [[Roinn-Eòrpa]] agus [[Aimeireaga]] ag òl [[tì dhubh]] ann am bitheantas, ach uidh air n-uidh, tha tì uaine a' fàs nas measail anns na dùthchannan an iar, ged nach do ghabh i làmh an uachdar air an teatha dhubh fhathast. Gidheadh, canar gur i deoch a tha gu math ùr do dhùthchannan an iar ann an tomhas [[eachdraidh]]. Mar eisimpleir, tha rann seo a leanas bho òran de cheithir rann ag innse mar a fhuair fear duilleagan tì uaine bho cheannaiche airson a' chiad uair riamh. Chaidh a sgrìobhadh le Dòmhnall MacGilleaghlais air 8mh Samhain, 1882. 

'''An Tì Uaine aig Dòmhnall MacGilleaghlais''' 

* Fhuair mi na duilleagan uaine
* A chuir sibh a-nuas do m' ionnsaidh.
* 'S iad fhèin na duilleagan luachmhor
* Is ainmeil buadhan an sùghaidh
* Cuiridh e cailleachan gu boilich,
* 'S nigheanan òga gu sùgradh;
* Cuiridh e bodaich gu seanchas
* 'S iad a' deàlradh sa ghnùis leis.
