[[Image:Bismarck pickelhaube.jpg|thumb|right|200px|Otto von Bismarck]]     
B’ e neach [[poileataics]] [[a' Ghearmailt|gearmailteach]] a bha ann an '''Otto Eduard Leopold, Prionnsa Bismarck, Diùc Lauenburg, Count von Bismarck-Schönhausen'''   anns an [[19mh linn]].     

Tha e iomraiteach ann an [[Aonachadh na Gearmailt]] (''German Unification'' sa [[Beurla|Bheurla]]). Is e sin gum b' esan 
a dh' innlich cruthachadh Stàit [[a' Ghearmailt|na Gearmailt]] mar a tha i an-diugh. Nuair a chaidh ìmpireachd na Gearmailt a stèidheachadh, b' esan  a ciad seannsalair.


Rugadh Otto von Bismarck-Schönhausen air 1 [[an Giblean|Giblean]] [[1815]] ann an Schönhausen ann an [[Sagsainn-Anhalt]];  chaidh àrach ann am Pommern anns a' [[Pruis|Phruis]]. Thug e a-mach 
ceum ann an [[lagh|eòlas-lagha]] ann am [[Berlin]]. An toiseach, bha e ag obair mar [[tuathanach|thuathanach]] air an tuathanas aige ann an Schönhausen, ach chaidh e an sàs ann an saoghal nam [[poileataics]] ann an [[1848]].

B' e ceannard-ministear na Pruis a bh' ann bho [[1862]] gu [[1890]]. Chaidh aig Bismarck air na stàitean beaga neo-eisimeil  ann an taobh tuath  na Gearmailt  a chur  ri chèile, a' cruthachadh ''Co-chaidreamh Gearmailt a Tuath'' (sa [[Gearmailtis|Ghearmailtis]]: ''Norddeutscher Bund'') agus a' Phruis mar an stàit a bu chudthromaiche. 

Rinn e cùmhnantan os ìseal leis na stàitean beaga ann an taobh a deas na Gearmailt cuideachd. Bhuannaich a' Phruis ann an Cogadh na Frainge' s na Pruis ([[1870]] –[[1871]]), agus bhris iad cumhachd na [[an Fhraing|Frainge]] anns an [[Roinn Eòrpa]]. An dèidh sin, dh'aonaich ''Co-chaidreamh Gearmailt a Tuath'' agus stàitean beaga eile ri chèile gus ''Impireachd na Gearmailt'' ([[1871]]-[[1918]]) (sa Bheurla: ''German Empire'', `sa Ghearmailtis: ''Deutsches Kaiserreich'') a stèidheachadh leis a' Phruis mar phrìomh stàit.
Bha Uilleam I na àrd-rìgh agus bha Bismarck na chiad seannsalair  ([[1871]]-[[1890]]). 
[[Image:1890_Bismarcks_Ruecktritt.jpg|thumb|right|150px|Dealbh'' „A' leigeil às an ceann-iùil“''  bho Sàr [[John Tenniel]] anns an iris "Punsch" 1890]]

Am broinn Àrd-Rioghachd na Gearmailt chuir e pòsadh catharra, àrachas-slàinte, àrachas-tubaist agus àrachas-peinnsean air bhonn. 
A thaobh poileasaidhean cèin, chùm e na stàitean [[an Roinn Eòrpa|Eòrpach]] ann an deagh chothrom poileataigeach.

Ann an [[1847]] phòs e Johanna von Puttkammer agus bha dithis mhac aca, Herbert agus Uilleam.

Eadar [[1862]] agus [[1888]] bha Bismarck ag obair còmhla ri Uilleam I. Ach, ann an 1888, thàinig [[Ceusair Uilleam II]] gu cumhachd, fear a bha 40 bliadhna na b' òige na Bismarck. Mar bu dual dha, bha beachdan ùra agus dòighean eile aig Uilleam II. Mar sin dheth, chaill Bismarck an dreuchd aige ann an [[1890]], o chionn’s gun do dh’iarradh air leis an ìmpire, Uilleam II, na dleastanasan poileataigeach aige a choileanadh na aonar.
 
Chaochail Bismarck air 30 [[Iuchar]] [[1898]] ann an Friedrichsruh faisg air [[Hamburg]]. Chaidh adhlachadh ann an-sin cuideachd.

==Ceangal a-muigh==
*[http://www.archive.org/details/bismarckmanstate02bismuoft Bismarks Memoirs Vol. II. In English at archive.org]

[[category: eachdraidh]]
[[category: a' Ghearmailt]]
[[category: neach-poileataigs]]
[[category: poileataigs]]

[[ast:Otto von Bismarck]]
[[bs:Otto von Bismarck]]
[[br:Otto von Bismarck]]
[[ca:Otto von Bismarck]]
[[cs:Otto von Bismarck]]
[[cy:Otto von Bismarck]]
[[da:Otto von Bismarck]]
[[de:Otto von Bismarck]]
[[et:Otto von Bismarck]]
[[en:Otto von Bismarck]]
[[es:Otto von Bismarck]]
[[eo:Otto von Bismarck]]
[[eu:Otto von Bismarck]]
[[fr:Otto von Bismarck]]
[[ga:Otto von Bismarck]]
[[gl:Otto von Bismarck]]
