{{Template:Beathach
  | AINM_BEATHACH = Fitheach
  | DEALBH = The_Raven.jpg
  | TEASCA_DEILBH = Fitheach (''Corvus corax'')
  | REGNUM = [[Beathach|Animalia]]
  | PHYLUM = [[Chordate|Chordata]]
  | CLASSIS =[[Eun|Aves]]
  | ORDO = [[passerine|Passeriformes]]
  | FAMILIA = [[Corvidae]]
  | GENUS = ''[[Crow|Corvus]]''
  | SPECIES = '''''C. corax'''''
  | AINM_1 =
  | AINM_1_EILE =
  | AINM_2 = 
  | AINM_2_EILE =
  | AINM_SAIDHEANS = ''Corvus corax''
  | IOMRADH = [[Carolus Linnaeus|Linnaeus]], 1758
  | AINMEAN_EILE = 
  | AINM_GÀIDHLIG =Cnàimh-fhitheach<br>Coirbidh <ref>[http://www.cairnwater.co.uk/gaelicdictionary/?txtSearch=fitheach Faclair [[Dwelly]]]</ref>
}}
Tha am '''fitheach''' ([[Laideann]]: ''Corvus corax'') na [[eun]] làidir agus garg. 

== Àite-còmhnaidh ==

'S e is àite-còmhnaidh dhan fhitheach [[àrd-mhonadh]], far am bheil pailteas de [[sprèidh]] ga chumail suas. 

== Beathachadh ==

Coltach ris an [[iolair]] tha am fitheach a' tighinn beò air [[eun|eòin]] bheaga, air [[uan|uain]], agus, feadh a' [[geamhradh|gheamhraidh]], air cairbh bheathaichean a tha a' faotainn bàis le [[plàigh]], le fuachd, no le [[gort]].

== Cobhartach ==

'S e an t-[[sùil]] a' chiad nì air am bheil am fitheach a' toirt ionnsaigh nuair a tha e ag iarraidh cobhartaich; agus tha e gu minig a' dalladh [[caorach|chaorach]] le a sgiathan, agus an sin a' spìonadh a-mach an sùilean, agus gam marbhadh.

== Sean-fhaclan is mìneachadh orra==

* ''Tha fios fithich aige''
* ''Fitheach dubh air mullach an taighe, fios gu nighean an dathadair''* ''Gàiridh am fitheach air do ghruaidh''
* ''Gaol an fhithich air a' chnàimh.''

Cha dèan am fitheach feum sam bith de chnàimh lom, agus uime sin is e an [[cnàimh]] air am faigh e a' bheag no a mhòr de chriomadh air am bi gaol aige. Tha mòran ann a tha a' cumail a-mach gum bheil gaol aca air muinntir nuair nach eil aca orra ach gaol an fhithich air a' chnàimh. Tha mòran de nàdar feòlmhor, truaillidh an fhithich anns a' mhuinntir seo. Chan eil e doirbh do dhuine glic, geur-chùiseach, dealachadh a chur eatorra seo agus a' mhuinntir anns am bheil nàdar glan, uasal a' [[calman|chalmain]].

* ''Fios fithich gu ròic''

Is anabarrach comharraichte mar a chruinnicheas na fithich as gach àird a dh' ionnsaidh na [[closnach|closnaich]] mun gann a gheibh an t-[[ainmhidh]] bàs. Bha na seann daoine ann am beachd gun robh [[fiosachd]] aca. Air a' cheart dhòigh thèid na daoine a tha salach, truaillidh nan nàdar a dh' ionnsaidh an àite anns am faigh iad am miannan truaillidh a shàsachadh. Mar a chì sùil gheur an fhithich a chlosnach 's e ag itealaich seachad anns na speuran, chì an duine truaillidh mar an ceudna an ni a tha truaillidh.

* ''Cha tugadh am fitheach an t-sùil don isean.''

Tha am fitheach neo-ghlan, salach 's mar a tha e gu nàdarra, miadhail gu leòr air a [[àlach]] fhèin. Ach mar a tha am facal ag ràdh, cha tugadh e [[sùil]] a' bheathaich mhairbh do a [[isean]] fhèin. Is minic a bha daoine an aghaidh blasad air an t-sùil nuair a chuirte [[ceann na caorach]] fan comhair air a' bhòrd, an dèidh dha bhith air a ghlanadh 's air a dheasachadh gu math 's gu ro mhath, agus an àm a bhith a' moladh cho math 's a tha an t-sùil ri a h-ithe, theirte, "Cha tugadh am fitheach don isean i."
:Tha e ro chomharraichte gur i an t-sùil a' chiad ni a dh' itheas na fithich agus na [[feannag|feannagan]] dhen [[beathach|bheathach]] mharbh.
::Tha cuid ann a dh' itheas an greim as fheàrr dhen [[biadh|bhiadh]] eadhon ged a bhiodh a' [[clann|chlann]] falamh. Is iomadh fear agus tè a tha a' caitheamh mòran ann am biadh 's an [[deoch]] a bharrachd air na tha feumail, nuair a tha èis bidh [[aodach|aodaich]] is caiseirt air an [[teaghlach|teaghlaichean]].

* ''Nead air Nollaigh, ugh air Innid, 's eun air Caisg, mur bi siud aig an fhitheach bidh am bàs.''

Tha e coltach gur e am fitheach [[eun]] cho tràth air a' bhliadhna 's a nì a nead 's a th' anns an [[ealtainn]]. Is e a nàdar seo a dhèanamh, agus fhad 's a bhios am fitheach beò bidh e air a riaghladh le a nàdar.
:An ni a tha nàdarra do dhaoine ni iad e fhad 's a bhios iad fo riaghladh [[lagh]] nàdair. Ma nì duine droch cleachdadh sam bith dha fhèin, thig e an ceann ùine gu bhith dha mar lagh nàdair. Tha an lagh seo a' faotainn a leithid de làmh-an-uachdar air 's gum bheil e dha, eadhon anns a h-uile suidheachadh, agus aig a h-uile àm, mar riaghailt-stiùiridh. Aig gach àm agus anns gach àite bidh e a' sìor chur an cèill a nàdair ann a bhith meudachadh àireamh na muinntir a tha cho dubh, dona ris fhèin. Mar nach sguir am fitheach dhe dhòigheannan gus am faigh e bàs, cha mhotha na sin a sguireas an duine dubh, truaillidh dhe dhroch cleachdaidhean gus am faigh a nàdar truaillidh bàs.<ref>[http://www.smo.uhi.ac.uk/en/leabharlann/mactalla/vol2/40/02.jpg Mac-Talla,Giblean 28, 1894;d2]</ref>

== Iomraidhean ==
<references/>

== Ceangal a-mach ==

*[http://www.smo.uhi.ac.uk/gd/leabharlann/mactalla/mactalla3.php/ Mac-Talla, Iuchar 21, 1894]

[[Category:Eòin]]

{{Link FA|hu}}
{{Link FA|sv}}

[[an:Cuerbo]]
[[bg:Гарван гробар]]
[[br:Marc'hvran]]
[[ca:Corb]]
[[co:Corbu]]
[[cs:Krkavec velký]]
[[csb:Krëk]]
[[cv:Çăхан]]
[[cy:Cigfran]]
[[da:Ravn]]
[[de:Kolkrabe]]
[[en:Common Raven]]
[[eo:Korako]]
[[es:Corvus corax]]
[[fi:Korppi]]
[[fo:Ravnur]]
[[fr:Grand Corbeau]]
[[gl:Corvo común]]
[[he:עורב שחור]]
[[hr:Obični gavran]]
[[hu:Holló]]
[[is:Hrafn]]
[[it:Corvus corax]]
[[ja:ワタリガラス]]
[[ka:ყორანი]]
[[kv:Кырныш]]
[[li:Raof]]
[[lt:Kranklys]]
[[lv:Krauklis]]
[[nl:Raaf (dier)]]
[[nn:Ramn]]
[[no:Ravn]]
[[pl:Kruk]]
[[pms:Corvus corax]]
[[pt:Corvo-comum]]
[[ro:Corb]]
[[ru:Обыкновенный ворон]]
[[sah:Суор]]
[[se:Gáranas]]
[[sk:Krkavec čierny]]
[[sv:Korp]]
[[th:นกเรเวน]]
[[tr:Bayağı kuzgun]]
[[uk:Крук]]
[[zh:渡鴉]]
