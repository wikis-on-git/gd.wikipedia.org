'S e '''ceithir-cheàrnach''' an t-ainm a th' air [[poileagan]] aig a bheil ceithir [[ceàrn (Matamataig)|ceàrnan]], [[gob]]an, no taobhan. Faodaidh e bhith [[poileagan sìmplidh|sìmplidh]] no [[poileagan fèin-thrasnaidh|fèin-thrasnaidh]], [[poileagan dronnach|dronnach]] no [[poileagan cuasach|cuasach]]. Tha dà [[trastan|thrastan]] aig '''ceithir-cheàrnach''', agus ma tha e sìmplidh 's e suim nan [[ceàrn (Matamataig)|ceàrn]]an a-staigh 360°.

[[Image:4-cearnaich.jpg|500px|center]]

<center>''Ceithir-cheàrnaich a tha, bho chlì gu deas, dronnach, cuasach agus fèin-thrasnaidh''.</center>



==Ceithir-cheàrnaich dhronnach==

'S e na '''ceithir-cheàrnaich dhronnach''' a dh' aithnichte nas fheàrr, agus tha ainmean sònraichte aig cuid dhiubh.


===Trapesium===

'S e '''[[trapesium]]''' (facal [[Laideann]] leis an iolra: ''trapesia'') a th' ann ma tha paidhir thaobhan ''co-shìnte'' aig a' cheithir-cheàrnach. Tha na [[ceàrn (Matamataig)|ceàrn]]an ∠BAD agus ∠ADC [[ceàrn co-leasachail|co-leasachail]], mar a tha na ceàrnan ∠ABC agus ∠BCD.

[[Image:Trap-2.jpg|200px|center]]


===Parailealogram===

Ma tha an ''dà phaidhir'' thaobhan co-shìnte, 's e '''ceithir-cheàrnach co-shìnte''' no '''[[parailealogram]]''' mar ainm air. Tha [[trastan|trastain]] a' pharailealograim a' dèanamh dà leth air a chèile. Tha na taobhan mu choinneamh den aon fhaid agus tha na [[ceàrn (Matamataig)|ceàrn]]an aig [[gob]]an mu choinneamh co-ionnan. 

[[Image:Parailealogram.jpg|200px|center]]


===Rombas===

Ma tha [[parailealogram]] ''ionnan-thaobhach'', canar sinn '''[[rombas]]''' ris. Tha [[trastan|trastain]] an [[rombas|rombais]] a' trasnadh aig [[ceàrn ceart]]. 'S e [[parailealogram]] agus [[trapesium]] a th' ann an '''rombas''' agus tha e a' sealbhachadh feartan nan cumaidhean ud.

[[Image:Fo-phar.jpg|350px|center]]
<center>''’Se cuisean sònraichte de pharailealogram a th’ ann an rombas agus ann an ceart-cheàrnach.''</center>


===Ceart-cheàrnach===

Ma tha [[parailealogram]] ''ionnan-cheàrnach'', canar sinn '''[[ceart-cheàrnach]]''' ris. Tha faid nan [[trastan]] co-ionnan agus 's e [[ceàrn ceart]] a th' anns gach [[gob]]. 'S e [[parailealogram]] agus [[trapesium]] a th' ann an '''ceart-cheàrnach''' agus tha e a' sealbhachadh feartan nan cumaidhean ud.



===Ceàrnag===

Ma tha ''[[rombas]]'' ionnan-cheàrnach, no ''[[ceart-cheàrnach]]'' ionnan-thaobhach, canar sinn '''[[ceàrnag]]''' ris. 'S e [[ceart-cheàrnach]], [[rombas]], [[parailealogram]] agus [[trapesium]] a th' ann an '''ceàrnaig''' agus tha i a' sealbhachadh feartan nan cumaidhean seo uile. A bharrachd air sin 's e ceithir-cheàrnach [[poileagan riaghailteach|riaghailteach]] a th' innte.

[[Image:Cearnag.jpg|100px|center]]


==Ceithir-cheàrnaich chearclach agus bheantainneach==

Ma ghabhas gach [[gob]] a' cheithir-cheàrnaich a' lorg air [[cearcall]], 's ann [[poileagan cearclach|cearclach]] a tha an ceithir-cheàrnach agus tha feartan eile aige. 


===Ceàrnan aig goban mu choinneamh===

'S ann '''[[ceàrn co-leasachail|co-leasachail]]''' a tha na [[ceàrn (Matamataig)|ceàrn]]an aig [[gob]]an mu choinneamh ceithir-cheàrnaich cearclaich sam bith.
::<math> \alpha+\beta=180^\circ \,</math>
::<math> \eta+\theta=180^\circ \,</math>

[[Image:C-chearcall-2.jpg|120px|center]]


===Trapesium co-chasach===

Ma tha [[trapesium]] ''[[poileagan cearclach|cearclach]]'' tha e '''[[poileagan co-chasach|co-chasach]]'''. Tha [[loidhne]] cothromachaidh aige. Tha an aon fhaid aig na taobhan claon agus 's ann co-ionnan a tha na [[ceàrn (Matamataig)|ceàrn]]an aig gach ceann nan loidhnichean co-shìnte.

[[Image:Trap-3.jpg|150px|center]]
'S e cuisean sònraichte de thrapesium cearclach a th' ann an [[ceart-cheàrnach]] agus [[ceàrnag]].



===Ceart-cheàrnaich bheantainneach===

Tha ceithir-cheàrnach '''beantainneach''' ma tha gach taobh dheth na [[beantan|bheantan]] ris an aon [[cearcall snaighte|chearcall shnaighte]]. 
Ma tha e [[poileagan co-chasach|co-chasach]], 's e '''[[itealag (Geoimeatras)|itealag]]''' a th' ann. Tha a dhà de na taobhan a tha dlùth ri chèile co-ionnan agus tha an dà eile den aon fhaid cuideachd. 'S e an [[loidhne]] chothromachaidh an [[trastan]] as mò. Tha an [[trastan]] seo a' dèanamh dà leth air an trastan eile agus tha iad a' trasnadh aig [[ceàrn ceart]]. 

'S e cuis sònraichte de dh' [[itealag (Geoimeatras)|itealaig]] a th' ann an [[rombas]] agus [[ceàrnag]].  

[[Image:4-cearn-snaighte.jpg|300px|center]]

===Ceart-cheàrnaich dhà-mheadhanach===

Ma tha ceithir-cheàrnach ''beantainneach'' agus ''cearclach'' tha [[cuairtchearcall]] agus [[cearcall snaighte]] aige. San fharsaingeachd, chan eil an dà [[cearcall|chearcall]] co-mheadhanach. Nam biodh, b' e [[ceàrnag]] a bhiodh ann.

[[Image:4-cearn-2-mheadhan.jpg|150px|center]]


[[Category:cumaidhean]]

[[ar:رباعي الأضلاع]]
[[ast:Cuadriláteru]]
[[be:Чатырохвугольнік]]
[[be-x-old:Чатырохкутнік]]
[[bg:Четириъгълник]]
[[bn:চতুর্ভুজ]]
[[bs:Četverougao]]
[[ca:Quadrilàter]]
[[cs:Čtyřúhelník]]
[[cv:Тăват кĕтеслĕх]]
[[da:Firkant]]
[[de:Viereck]]
[[el:Τετράπλευρο]]
[[en:Quadrilateral]]
[[eo:Kvarlatero]]
[[es:Cuadrilátero]]
[[fi:Nelikulmio]]
[[fr:Quadrilatère]]
[[gl:Cuadrilátero]]
[[he:מרובע]]
[[hi:चतुर्भुज]]
[[hr:Četverokut]]
[[hu:Négyszög]]
[[io:Quadrilatero]]
[[it:Quadrilatero]]
[[ja:四角形]]
[[ka:ოთხკუთხედი]]
[[km:ចតុកោណ]]
[[ko:사각형]]
[[ku:Çargoşe]]
[[li:Veerhook]]
[[lt:Keturkampis]]
[[lv:Četrstūris]]
[[mk:Четириаголник]]
[[ml:ചതുര്‍ഭുജം]]
[[nl:Vierhoek]]
[[no:Firkant]]
[[pl:Czworokąt]]
[[pt:Quadrilátero]]
[[qu:Tawak'uchu]]
[[ro:Patrulater]]
[[ru:Четырёхугольник]]
[[sh:Četverokut]]
[[sl:Štirikotnik]]
[[sr:Четвороугао]]
[[sv:Fyrhörning]]
[[ta:நாற்கரம்]]
[[te:చతుర్భుజి]]
[[th:รูปสี่เหลี่ยม]]
[[tr:Dörtgen]]
[[uk:Чотирикутник]]
[[vi:Tứ giác]]
[[vls:Vieroek]]
[[zh:四邊形]]
[[zh-classical:四邊形]]
[[zh-min-nan:Sì-kak-hêng]]
