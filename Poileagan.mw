'S ann ann am '''poileagan''' a tha [[cumadh]] le iomall a tha dèante de dh' [[àireamh]] de [[loidhne|loidhnichean]] dìreach. Tha na loidhnichean seo nan '''''oirean''''' no '''''taobhan''''' a' phoileagain agus 's e '''''goban''''' a' phoileagain far an tig gach dà thaobh nan coinneimh. Chionns gun tig dà thaobh nan coinneimh aig [[ceàrn (Matamataig)|ceàrn]], 's ann a bhios an aon àireamh de '''''cheàrnan''''' 's a tha de thaobhan agus ri linn seo 's e ''ioma-cheàrnach'' a th' ann am '''poileagan'''. Thàinig am facal poileagan bhon Ghreugais ''πολή'' (iomadh) agus ''γωνία'' (ceàrn).


==Seòrsachadh==

===Àireamh taobhan no òrdugh===

Thèid poileagan a sheòrsachadh air a' chiad dol-a-mach a-rèir [[àireamh]] nan [[ceàrn (Matamataig)|ceàrn]]an no taobhan a th' aige. Anns an dòigh seo, tha iad air an ainmeachadh: ''[[ceithir-cheàrnach]]'', ''[[còig-cheàrnach]]'', ''[[sia-cheàrnach]]'', ''[[seachd-cheàrnach]]'', agus mar sin air adhart. Tha ainm sònraichte aig ''trì-cheàrnach'' agus sin ''[[triantan]]''. Agus tha ainmean sònraichte aig cuid de na ceithir-cheàrnaich: ''[[ceàrnag]]'', ''[[ceart-cheàrnach]]'', ''[[parailealogram]]'' agus ''[[trapesium]]''.
 
Ma tha ''n'' taobhan aig poileagan, canaidh sinn gu bheil '''òrdugh''' ''n'' aig a' phoileagan. Bidh ''n'' taobhan, ''n'' ceàrnan agus ''n'' goban aig poileagan den òrdugh ''n''.

:[[Image:plgn-3-12-24.jpg|300px]]

''Poileagain den òrdugh 3, 12 agus 24.''



===Dronnachd===

Faodar poileagan a sheòrsachadh a-rèir ìre '''[[dronnachd]]''' a th' aige.

Tha poileagan:
* '''dronnach''' ma thèid gach [[loidhne]] troimhe tarsainn air iomall a' phoileagan aig dà [[puing|phuing]] agus sin a-mhàin.
* '''neo-dhronnach''' ma gabhar loidhne sgrìobhadh troimhe a thèid tarsainn air an iomall aig còrr is dà phuing.
* '''sìmplidh''' mur tèid an t-iomall tarsainn air fhèin. Ma tha poileagan ''dronnach'' tha e ''sìmplidh'' cuideachd.
* '''cuasach''' ma tha e ''sìmplidh'' agus ''neo-dhronnach''.
* '''reul-chruthach''' ma th' ann [[puing]] na bhroinn bhon gabhar a' bhroinn gu lèir ruigsinn gun a bhith a' dol tarsainn air an iomall. Feumaidh am poileagan a bhith ''sìmplidh'' ach faodaidh e bhith an dara cuid ''dronnach'' no ''cuasach''.
* '''fèin-thrasnaidh''' ma thèid an t-iomall tarsainn air fhèin.
* na '''reul-phoileagan''' ma tha e ''fèin-thrasnaidh'' ann an dòigh cunbhalach.

:[[Image:plgn-d-c-ft.jpg|300px]]

''Bho chlì gu deas: poileagan dronnach, poileagan cuasach agus poileagan fèin-thrasnaidh. Tha an dà dhiubh a chlì reul-chruthach agus am fear a dheas na reul-phoileagan.''



===Co-chothromachd===

Tha poileagan:
* '''ionnan-cheàrnach''' ma tha na [[ceàrn (Matamataig)|ceàrn]]an aig gach gob co-ionnan.
* '''cearclach''' ma lorgar gach gob air an aon [[cearcall|chearcall]]. Canar [[cuairtchearcall]] a' phoileagain ris a' chearcall seo.
* '''ionnan-thaobhach''' ma tha an aon fhaid aig gach taobh.
* '''riaghailteach''' ma tha e ''cearclach'' agus ''ionnan-thaobhach''.
* '''co-chasach''' ma tha, air a' char as lugha, aon loidhne cothromachaidh aige. Ma tha òrdugh a' phoileagain còrr, thèid an [[loidhne]] seo tarsainn air gob agus meadhan an oir mu choinneamh. Ma tha an t-òrdugh aige cothromach, thèid an loidhne tarsainn air dà ghob mun coinneamh no air meadhan dà thaoibh mun coinneamh.
* '''neo-chothromach''' mur eil [[co-chothromachd]] de sheòrsa sam bith aige.

:[[Image:plgn-r-cc-nc.jpg|300px]]

''Poileagain a tha (bho chlì gu deas) riaghailteach, co-chasach agus neo-chothromach.''



===Eile===

Tha poileagan:
* '''dìreach''' ma tha na [[ceàrn (Matamataig)|ceàrn]]an uile nan ceart-cheàrn - 's e sin ri ràdh gu bheil na ceàrnan a-staigh an dara cuid 90 no 270 puingean.
* '''aontonach''' a thaobh [[loidhne]] ''L'' ma thèid gach loidhne a tha [[ortogònachd|ortogònach]] (.i. ceart-cheàrnach) ri ''L'' tarsainn air iomall a' phoileagain aig dà phuing air a' char as motha.



==Co-chothromachd phoileagain==

Faodaidh [[co-chothromachd]] de thrì seòrsaichean a bhith aig poileagan: ''co-chothromachd mheadhanach'', ''co-chothromachd loidhne'' agus ''co-chothromachd chuartail''.

* Ma tha ''co-chothromachd mheadhanach'' no ''co-chothromachd chuartail'' aig poileagan, canar '''meadhan a' phoileagain''' ri meadhan a' chothromachaidh no meadhan a' chuartachaidh.
* Ma tha an dà sheòrsa co-chothromachd aig poileagan, 's e an aon phuing meadhan a' chothromachaidh agus meadhan a' chuartachaidh.
* Ma tha còrr is aon loidhne chothromachaidh aig poileagan, bidh iad a' trasnadh aig meadhan a' phoileagain.
* Mur eil meadhan a' chothromachaidh no meadhan a' chuartachaidh aig poileagan agus mur eil còrr is aon loidhne chothromachaidh aige, chan eil meadhan aig a' phoileagan anns an t-seagh os cionn.


===Co-chothromachd loidhne===

Tha '''co-chothromachd loidhne''' aig poileagan ma gabhar fhilleadh ann an leithid de dhòigh 's gun suidhich an dara leth air an leth eile gu mionaideach. Tha poileagan den t-seòrsa seo '''co-chasach'''.

:[[Image:co-cho-loidhnch.jpg|400px]]

Tha aon loidhne cothromachaidh aig itealaig. Tha dà loidhne cothromachaidh aig [[ceart-cheàrnach]]. Tha 4 loidhnichean cothromachaidh aig [[ceàrnag|ceàrnaig]]. 'S e meadhan a' phoileagain a th' ann am puing trasnadh nan loidhnichean cothromachaidh.

Chan eil loidhne cothromachaidh aig [[parailealogram]].



===Co-chothromachd chuartail===

Tha '''co-chothromachd chuartail''' aig poileagan ma gabhar a chuartachadh mu [[puing|phuing]] ann an leithid de dhòigh 's gun suidhich e gu mionaideach mar a bha e roimhe. 'S e meadhan a' chuartachaidh a' phuing mun dèanar an cuartachadh. Tha a' phuing seo na meadhan a' phoileagain.

'S e '''òrdugh a' chuartachaidh''' an [[àireamh]] de shuidheachaidhean eadar-dhealaichte a th' aig a' phoileagan. 'S e 3 a th' anns an òrdugh cuartachadh [[triantan ionnan-thaobhach|triantain ionnan-thaobhaich]].

:[[Image:co-cho-chuartch.jpg|450px]]




===Co-chothromachd mheadhanach===

Tha '''co-chothromachd mheadhanach''' aig poileagan ma tha meadhan a' phoileagain suidhichte an teis-meadhan gach prìomh [[trastan|thrastain]] (''faic an ath earrann''). 'S ann a leanas gum bi òrdugh cothromach aig a' phoileagan, agus gum bi na taobhan mu choinneamh co-shìnte agus den aon fhaid.


:[[Image:co-cho-mheadhain.jpg|250px]]




==Trastanan==

* Canar '''[[trastan]]''' ri [[loidhne]] a cheanglas dà ''[[gob (geoimeatras)|ghob]]'' a' phoileagain mur eil an loidhne seo na ''taobh'' no na h-''oir'' a' phoileagain. Ma tha òrdugh ''n'' aig poileagan, tha <math>\tfrac{n(n-3)}{2}</math> trastanan aige.
* Ma tha am poileagan ''cuasach'', bidh cuid de na [[trastan]]an aige air taobh a-muigh. Anns an aon dòigh mur eil gach trastan gu lèir an taobh a-staigh, tha am poileagan cuasach.
* Ma tha òrdugh cothromach aig poileagan, 's e '''prìomh thrastanan''' a' phoileagain an astar eadar gach dà ''ghob'' mu choinneamh. Ma tha am poileagan den òrdugh ''n'' tha <math>\tfrac{n}{2}</math> prìomh thrastanan aige. Mur eil òrdugh cothromach aig poileagan, chan eil prìomh-thrastan aige.
* Ma tha am poileagan ''riaghailteach'', 's e [[trast-thomhas]] a' [[cuairtchearcall|chuairtchearcaill]] a th' ann am prìomh thrastan a' phoileagain.

:[[Image:plgn-trstn.jpg|300px]]

''Trastanan a-muigh poileagain cuasaich; prìomh-thrastanan sia-cheàrnaich.''




==Cuairtchearcall agus cearcall snaighte==

Ma tha gach [[gob (geoimeatras)|gob]] poileagain air an lorg air [[cearcall]], canaidh sinn gu bheil am poileagan ''cearclach'', agus canar '''[[cuairtchearcall]]''' ris a' chearcall air na suidhich na goban. Tha cuairtchearcall aig a h-uile [[triantan]], [[ceart-cheàrnach]], agus poileagan riaghailteach. Faodaidh meadhan a' chuairtchearcaill a bhith taobh a-muigh a' phoileagain.

:[[Image:c-chearcall.jpg|400px]]


'S e '''[[cearcall snaighte]] a' phoileagain''' an [[cearcall]] as mò a thèid a sgrìobhadh na bhroinn agus a tha a' beantainn ris gach taobh. Tha '''cearcall snaighte''' aig gach [[triantan]] agus aig gach poileagan riaghailteach ged nach eil cearcall snaighte aig a' mhòr chuid de phoileagain.

:[[Image:cearcall-snaighte.jpg|300px]]

Ma tha poileagan riaghailteach:
* 'S e [[trast-thomhas]] a' [[cuairtchearcall|chuairtchearcaill]] a th' ann am prìomh-thrastain poileagain.
* 'S e [[radius]] a' phoileagain an astar bhon mheadhan gu [[gob (geoimeatras)|gob]] agus 's e radius a' chuairtchearcaill a tha seo.
* Tha an [[cuairtchearcall]] agus an [[cearcall snaighte]] co-mheadhanach.
* 'S e '''[[àpoiteam]]''' a' phoileagain an astar bho mheadhan a' phoileagain gu meadhan gach taoibh. 'S e radius a' chearcaill shnaighte a th' anns an [[àpoiteam]]. (Canar ''radius goirid a' phoileagain'' ris cuideachd.)

:[[Image:radius-apoiteam.jpg|150px]]

''Radius agus àpoiteam dà-dheug-cheàrnaich.''



==Ceàrnan==

* Tha an aon àireamh de ''ghoban'' 's a tha de ''thaobhan'' aig poileagan co dhiubh an ann ''riaghailteach'' no ''neo-riaghailteach'', ''sìmplidh'' no ''fèin-thrasnaidh'' a tha e.
* Aig gach [[gob (geoimeatras)|gob]], faodar an [[ceàrn (Matamataig)|ceàrn]] a thomhas an iomadh dòigh. Mar as cudromaiche:
** An '''ceàrn a-staigh''' - seo ceàrn a' ghoib air a thomhas taobh a-staigh a' phoileagain. Nam b' e ''n''-cheàrnach sìmplidh a th' ann, bhiodh suim nan ceàrnan a-staigh air fhaotainn bhon [[foirmle|fhoirmle]]:

::<math>(n-2).\pi \,</math> raidiannan, no <math>(n-2).180 \,</math> puingean.

::Tha seo furasta shealltainn chionns gun tèid ''n''-cheàrnach sìmplidh sam bith a roinn air (''n'' – 2) [[triantan|triantain]], agus 's e π [[raidian]]nan no 180 puingean a th' ann an suim nan [[ceàrn (Matamataig)|ceàrn]]an a-staigh aig gach aon dhiubh.

::Nam b' e ''n''-cheàrnach dronnach riaghailteach a th' ann, 's e tomhas nan ceàrnan a-staigh aige <math>\tfrac{(n-2)180}{n}</math> puingean, no <math>\tfrac{(n-2)\pi}{n}</math> [[raidian]]nan.

::[[Image:cearn-a-staigh.jpg|300px]]

::''Ceàrnan a-staigh poileagain agus roinn sia-cheàrnaich riaghailtich air 4 triantain.''

** An '''ceàrn a-muigh''' - seo an [[ceàrn co-leasachail]] ris a' cheàrn a-staigh. Smaoinich gu bheil thu a' dol mun cuairt ''n''-cheàrnach sìmplidh air an làr. 'S ann tron cheàrn a-muigh a thionndas tu aig gach gob. Agus le bhith a' dol mun cuairt air a' phoileagan gu lèir rinn thu cuairt iomlan - 's e sin 360 puingean. Tha e soilleir gum bi suim nan ceàrnan a-muigh aig poileagan sìmplidh sam bith 360 puingean (no 2π raidiannan).

::'S e an cleachdadh ceàrnan dearbha a thomhas gu tuathal agus ceàrnan [[àireamhan àicheil is neo-àicheil|àicheil]] a tomhas gu deasail. Ma thionndas tu gu do làimh dheis aig gob, 's e sin ceàrn àicheil a thèid a chur ris an t-suim.

::Gabhar an aon rud a dhèanamh le poileagan fèin-thrasnaidh, ach an triop seo is math a dh'fhaodte gun dèanar còrr is aon chuairt iomlan le bhith a' dol timcheall air a' phoileagan. Mar sin, anns a' chuis choitchinn, 's e uiread de 360 puingean a th' ann an suim nan ceàrnan a-muigh.

::[[Image:cearn-a-muigh.jpg|150px]]

* Faodaidh [[ceàrn (Matamataig)|ceàrn]] a dhealbhadh aig meadhan a' phoileagain eadar dà [[radius]].  Biodh ''A''<sub>1</sub>''A''<sub>2</sub>''A''<sub>3</sub>...''A''<sub>n</sub> na poileagan den òrdugh ''n'' agus le meadhan aig ''M''. Canar '''ceàrn mu mheadhan''' ris a' cheàrn ∠''A''<sub>i</sub>''MA''<sub>i+1</sub> eadar dà radius co-leanailteach.

:Ma tha am poileagan riaghailteach, tha gach ceàrn mu mheadhan <math>\tfrac{2\pi}{n}</math> raidiannan (no <math>\tfrac{360}{n}</math> puingean).

::[[Image:cearn-mu-mheadhan.jpg|200px]]



==Cuairt-thomhas poileagain==

'S e suim faid nan taobhan a th' ann an '''[[cuairt-thomhas]] a' phoileagain'''. Ma tha am poileagan ''riaghailteach'', 's e an cuairt-thomhas ''C'' aige:

::<math>C = 2 \pi R \sin\tfrac{\alpha}{2}</math>

...far a bheil:
**''n'' na òrdugh poileagain,
**''R'' na radius den chuairtchearcall, agus
**''α'' na ceàrn mu mheadhan.

Nis, ma thèid òrdugh poileagain riaghailteach an àirde, bidh an coltas aige a' fàs nas dlùithe ri [[cearcall]]. Gabhar a beachdachadh air cearcall mar gum biodh e poileagan riaghailteach den òrdugh <math>\infty</math> ([[eicrioch]]) a th' ann. Mar a theannas ''n'' ri <math>\infty</math>, 's ann a theannas α ri neoni agus a theannas sin ''x'' ri ''x'' (ma tha ''x'' air a tomhas le [[raidian]]nan).

::<math>\alpha = \tfrac{2\pi}{n}</math> raidiannan
::<math>\sin\tfrac{\alpha}{2}\to\tfrac{\pi}{n}</math>
::<math>C \to 2 \pi R</math>



==Farsaingeachd poileagain==

Ma tha poileagan riaghailteach, tha [[foirmle]] ann airson na [[farsaingeachd]] aige:

::<math>F=nR^2\cos\tfrac{\alpha}{2}\sin\tfrac{\alpha}{2}</math>

...far a bheil:
**''n'' na òrdugh poileagain,
**''R'' na radius den chuairtchearcall, agus
**''α'' na ceàrn mu mheadhan.

Mar a theannas <math>n\to\infty</math>, 's ann a theannas cos ''x'' ri 1, sin ''x'' ri ''x'' agus:

::<math>F\to\pi R^2</math>, [[farsaingeachd]] a’ [[cearcall|chearcaill]].

Ma tha eòlas ann air [[àpoiteam]] ''a'' agus faid ''f'' taobh poileagain riaghailtich, tha [[foirmle]] eile ann airson na [[farsaingeachd]] annaladh:

::<math>F=\tfrac{naf}{2}</math>

... far a bheil ''n'' na òrdugh a' phoileagain. Tha seo furasta dhearbhadh oir thèid poileagan riaghailteach a roinn air ''n'' triantain co-chasach agus 's e [[farsaingeachd]] gach aon dhiubh:

::<math>F=\tfrac{1}{2} fa</math>

Mur eil am poileagan riaghailteach ach tha e ''sìmplidh'', 's e sin ri ràdh nach tèid an t-iomall tarsainn air fhèin, gabhar an fharsaingeachd aige fhaotainn:

# ma tha am poileagan air a roinn air [[àireamh]] de [[triantan|thriantain]]. 'S e [[farsaingeachd]] a' phoileagain suim farsaingeachd nan [[triantan]], no...
# leis an fhoirmle a leanas<ref>Bourke P (1988) Le bhith ag annaladh farsaingeachd agus meadhan-làir poileagain. (Beurla)[[http://local.wasp.uwa.edu.au/~pbourke/geometry/polyarea/]]</ref>:

::<math>F=\tfrac{1}{2}\sum_{i=1}^{N-1} \left ( x_i y_{i+1}-x_{i+1} y_i \right )</math>
 
...far a bheil (''x''<sub>i</sub>, ''y''<sub>i</sub>) nan [[co-chomharran]] [[gob (geoimeatras)|goban]] a' phoileagain den òrdugh ''N'', agus na goban air an àireamhachadh gu tuathal.

Mas ann fèin-thrasnaidh a tha poileagan, chan eil bun-bheachd [[farsaingeachd]] sìmplidh ann.




==Tùsan fiosrachaidh==

<references/>


[[category:cumaidhean]]

[[an:Poligono]]
[[ar:مضلع]]
[[ast:Polígonu]]
[[bg:Многоъгълник]]
[[bs:Poligon]]
[[ca:Polígon]]
[[cs:Mnohoúhelník]]
[[cv:Нумай кĕтеслĕх]]
[[da:Polygon]]
[[de:Polygon]]
[[el:Πολύγωνο]]
[[en:Polygon]]
[[eo:Plurlatero]]
[[es:Polígono]]
[[et:Hulknurk]]
[[eu:Poligono]]
[[fi:Monikulmio]]
[[fr:Polygone]]
[[gl:Polígono]]
[[he:מצולע]]
[[hr:Mnogokut]]
[[ht:Poligòn]]
[[hu:Sokszög]]
[[io:Poligono]]
[[it:Poligono]]
[[ja:多角形]]
[[ka:პენტაკონტაგონი]]
[[km:ពហុកោណ]]
[[ko:다각형]]
[[ku:Pirgoşe]]
[[lt:Daugiakampis]]
[[ml:ബഹുഭുജം]]
[[nds:Veeleck]]
[[nl:Veelhoek]]
[[no:Polygon]]
[[pl:Wielokąt]]
[[pt:Polígono]]
[[ro:Poligon]]
[[ru:Многоугольник]]
[[simple:Polygon]]
[[sk:Mnohouholník]]
[[sl:Mnogokotnik]]
[[sr:Многоугао]]
[[sv:Polygon]]
[[ta:பல்கோணம்]]
[[th:รูปหลายเหลี่ยม]]
[[tr:Çokgen]]
[[uk:Багатокутник]]
[[vi:Đa giác]]
[[yi:פילעק]]
[[zh:多边形]]
[[zh-classical:多邊形]]
[[zh-yue:多邊形]]
