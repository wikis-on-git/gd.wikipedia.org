== Pàirc Thanachais ==

[[Image:300px-East_Stand_Tannadice.jpg]]


Tha '''Pàirc Thanachais''', air a h-iomradh am bitheantas mar Thanachais, na lann-cluiche [[ball-coise]] suidhichte air [[Sràid Thanachais]] anns a` chathair albannach [[Dùn Dèagh|Dhùn Dèagh]]. Tha an lann-cluiche na dachaigh do [[C.B. Dùn Dèagh]] agus tha comas-lìonaidh 14,223 aice. Tha an lann-cluiche suidhichte mu choinneamh [[Pàirc Dhens]], dachaigh còmh-strìtheach na cathrach, C.B. Dùn Dèagh. `S e suidheachadh àraid a tha seo, an dà àrd-àite ball-coise as fhaisge air a chèile san [[An Rìoghachd Aonaichte|Rìoghachd Aonaichte]].

Tha Tanachais na lann-cluiche le suidheachain air feadh bho 1994. Tha na lannan-amhairc mar a leanas:

'''Lann [[Jerry MacGillechiar]]''': Chaidh a thogail an toiseach ann an 1962. Tha i a’ ruith bhon letheach-loighne air taobh deas (Sràid Tanachais) na pàirce, a` lùbadh mun chuairt air oisean ear-deas an raon, a` crìochnachadh rud beag a-null loighne-tadhail an ear. Mun deach ath-leasachadh [[Aithisg Mhic an Tàilleir]] a choileanadh, b’e seo an aon àite san raon gu lèir far an robh suidheachain ann air fad. B’ e Am Prìomh Lann an t-ainm a bh’ air gu 2003, agus an uairsin thugadh ainm ùr air, gus urram a chur air am [[manaidsear]] aig an robh ceannas fhad `s a bhathas ga togail. Tha leasachadh pàirtean eile na lann-cluiche a` dèanamh gum bi an lann seo, mar is àbhaist, air a glèidheadh do luchd-leantainn clubaichean eile. 

'''An Lann Chluiche Cothromach''': Dh’fhosgail an lann as ùire san lann-cluiche ann an 1997. Ged a tha ainm eile air, `s e cnag an leasachaidh seo gu robh e a’ leudachadh an seann Phrìomh Lann ach an rachadh taobh deas an raon-cluiche a lìonadh gu lèir. Tha an t-ainm a’ tighinn bho Chuidh an Cluiche Cothromach; barraid bheag chòmhdaichte a bh’ anns an oisean seo de Thanachais agus a fhuair a h-ainm bhon duais a chaidh a thoirt do dh’Aonaichte `s an luchd-leantainn le [[FIFA]], air dhaibh cuairt dheireannach [[Cupa UEFA]] 1987 a ruigsinn. Tha an lann seo glèidhte cuideachd do luchd-leantainn chlubaichean eile.

'''Lann an Iar''': Thathas a` gabhail air seo fhathast air an t-seann far-ainm “'''Am Bothan'''”, bhon a tha i a’ cumail mullach na togalaich a bh’ ann bho thùs, a tha a’ buntainn do 1957. Eadar sin agus 1980, b’ e an aon àite seasamh còmhdaichte aig Tanachais, a dh’ fhàs gu bhith am pàirt a bu mheasail, `s a b’fheàrr a thaobh faireachdainn, anns an raon. Tha suidheachain air na barraidean tùsail bho 1994, cuid mhath dhiubh ri fhaicinn anns na h-oirean. Tha glèidheadairean tiocaidean-ràithe air an gabhail anns na pàirtean ùr-nodha dhen lann-cluiche, mar sin dheth, faodar a thoirt do dh` aon chuid luchd-leantainn an dachaigh no luchd-leantainn th’ air tadhail, a-rèir an fhèill a th’ ann do thiocaidean.

'''Lann [[Seòras Fox]]''': Air h-ainmeachadh air [[stiùiriche]] fad-frithealach, bha an lann dà-sreathach seo air a togail a-null taobh tuath na pàirce ann an 1991-1992. B’ e a` chiad cheum a bh’ ann gus Tanachais atharrachadh ach an coileanadh i riatanas suidheachain a bhith air feadh an [[lann-cluiche]] gu lèir. Tha i air sònrachadh do luchd-leantainn a' chlub a-mhàin.

[[Lann an Ear]]: Chaidh fhosgladh ann an 1994, ‘s air a dealbhadh coltach ris an tè a tha dlùth rithe, '''Lann Seòras Fox'''. Tha dà sreath shuidheachain aice cuideachd. Tha Lann an Ear a-nis na dachaigh don fheadhainn as àirde `s as dìorrasach às luchd-leantainn a’ chlub, ach tha pàtrain Lann Seòras Fox ainmeil airson a bhith car sàmhach nan dol a-mach. Mar sin, `s e an ceann seo de Thanachais a bhios a’ leantainn air dìleab an t-seann “Bhothain”.

== Clàraidhean agus tribhia ==


B’e 28,000 an àireamh-frithealaidh a b’ àirde a bh`aig Tanachais airson bàir [[Cupa Fairs|Chupa Fairs]] ri [[C.B. Barcelona]] air 16 Samhain, 1966. B’e 26,407 an àireamh-frithealaidh a b’ àirde airson bàir dhachaigheil. B’e geama ann an [[Cupa na h-Alba]] a bh’ ann air 23 Gearran 1952 ri [[C.B. Obar Dheathain|Obar Dheathain]].
