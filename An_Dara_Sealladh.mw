'S e an comas a bhith a' faicinn thachartasan san àm ri teachd a th' anns '''an dara shealladh'''.  Ged tha e coltach gu bheil an comas seo aig mòran dhaoine air feadh an t-saoghail, gu h-araidh ann an [[Tibet]] agus cultaran shamanach eile, tha an dara shealladh na rud cudromach ann an cultar nan [[Gaidheal]].  Tha uamahas de sgeulachdan air a' [[Gàidhealtachd|Ghàidhealtachd]] mu dheidhinn tachartasan air a chaidh iomradh a thoirt fada mus do thachair iad.

== Cultar Spioradail ==

Bhiodh an dara shealladh ag obair ann an iomadach dòighean, uaireannan bhiodh am [[fàidh]], an duine no an tè aig an robh an dara shealladh, a' faicinn samhla, mar chiste-laighe, no solais dìomhair fad air falbh air a' mhointeach, nach gabhadh lorg.  (Tha deagh eisimpleir de seo ri faotainn anns an òran [[Runrig]], [[Cnoc na Feille]]) Aig àmannan eile, bhiodh na fàidhean fhèin a' toirt iomradh air na tachartasan fhèin, mar a rinn [[Coinneach Odhar]] nuair a rinn e iomradh air [[Seòilad a' Ghlinne Mhòir]], corr is da cheud bliadhna mus deach a thogail.  Thuirt e gum biodh luing a' seoladh seachad air [[Tom na h-Iubhraich]] aon latha.

== Cumhachd Mhòr ==

Bha cumhachd mhòr aig daoine leis an dara shealladh, agus airson a' mhòr-chuid, bhiodh iad a' toirt sgeul air droch thachartasan, mar bhàs dhuine.  Thathar a' radh gum b'urrainn dha fàidh innse nuair a chaochladh cuideigin 'sa bhaile.  Tha mòran dhoaine fhathast a' creidsinn anns an dara shealladh mar [[Fergie Domhnallach]], an cluicheadair bocsa Muideartach ainmeil.

[[en:Second sight]]
