'S  e aon de na h-òrain as  ainmeile air feadh an t-[[an Saoghal|Saoghail]] aig àm na [[Nollaig|Nollaige]] a tha ann an '''Oidhche Shàmhach''' (''Silent Night'' 'sa [[Beurla|Bheurla]], ''Stille Nacht'' ‘sa [[Gearmailtis|Ghearmailtis]]). Chaidh an teacsa tùsail a sgrìobhadh leis an t-sagart Josef Mohr agus chuir an tìdsear Franz Gruber fonn air na rosgrannan.

==An t-òran==
[[Image:Stille nacht.jpg|thumb|300px| Teacsa agus leadan bho Franz Gruber]]

Sgrìobh  Josef Mohr na facail anns a' bhliadhna [[1816]] anns a' bhaile bheag  ''Mariapfarr'', [[An Ostair]]. Ron Nollaig [[1818]] dh' fhaighnich e de Franz Gruber fonn a chur air na facail. Rinn Gruber e agus sgrìobh e ceòl giotàr  cuideachd. Chaidh an t-òran a sheinn airson a chiad turas  anns an aifreann meadhan oidhche  anns an  Eaglais Naomh Nicholas ann an ''Oberndorf'', [[An Ostair]].

Tha mòran sgeulachdan mun cuairt mun aifreann seo. Tha feadhainn ag ràdh gun robh am piano anns an eaglais briste, canar feadhainn eile, gun do chòrd ri Mohr a bhith a’ cluich an giotàr.

Ach tha e fior gun robh  Mohr agus Gruber a’ gabhail  na rannan  mar òran-charaid, agus gun do sheinn iad an sèist chòmhla ri còisir.  Chluich Mohr an giotàr aig an aon àm. 
Chòrd an t-òran gu mòr ris an luchd-creidheimh.

Ach cha robh e ach gu [[1833]] nuair a bha Mauracher, neach-obrach piano bhon Ziller Valley, a’ gabhail an òrain ann an [[Leipzig]] còmhla ri luchd ciùil eile.  Chòrd an t-òran seo ris  an luchd èisteachd fior mhath. Bhon uair sin chaidh  an t-òran a sgaoileadh air feadh an t-Saoghail.

'S e òran gu math iomraiteach a tha ann.   Thachair gun do stad an t-sabaid   san [[An Cogadh Mòr|Chogadh Mòr]] aig oidhche na Nollaige 1914 ([[:en:Christmas truce|Chrismas truce]]) agus thòisich na saighdearan  an t-òran Oidhche Shàmhach a sheinn còmhla. 

An-duigh tha e air a h-eadar-theangachadh gu còrr is 300 [[cànan]] agus dual-chainntean.<ref>[http://silentnight.web.za Silent Night Web]: eadar-theangachadh gu 130 cànan</ref>

Chaidh an teasca tùsail air chaill, ach anns a’ bhliadhna 1995 lorgadh leth-bhreac eile, sgrìobhte anns a’ bhliadhna 1820 le Mohr fhèin.

Bha sia rosgrannan anns an òran tùsail<ref>[http://de.wikisource.org/wiki/Stille_Nacht%21_Heilige_Nacht%21 Teacsa tùsail 'sa Ghearmailtis]</ref>
<ref>
[http://en.wikisource.org/wiki/Silent_Night Teacsa tùsail 'sa Bheurla]</ref>


{|class="wikitable"
|'''Seo an teasca as cùmanta<br>‘sa Ghearmailtis''' 
|'''Teacsa Ghàidhlig'''
|-
|
''Stille Nacht! Heilige Nacht!''<br/>
''Alles schläft; einsam wacht''<br/>
''Nur das traute hochheilige Paar.''<br/>
''Holder Knabe im lockigen Haar,''<br/>
''Schlaf in himmlischer Ruh!''<br/>
''Schlaf in himmlischer Ruh!''<br/>
|
''Oidhche shàmhach, oidhche naomh,''<br/>
''cadal ciùin tha air an t-saogh’l''<br/>
''Màiri is Ioseph ‘san stàbull fhuar''<br/>
''A' freasdal a’ phàisd tha àlainn ‘na shnuadh,''<br/>
''An sìth o nèamh ‘na shuain,''<br/>
''an sìth o nèamh ‘na shuain.''<br/>
|-
|
''Stille Nacht! Heilige Nacht!''<br/>
''Hirten erst kundgemacht''<br/>
''Durch der Engel Halleluja.''<br/>
''Tönt es laut von Ferne und Nah:''<br/>
''Christ, der Retter ist da!''<br/>
''Christ, der Retter ist da!''
|
''Oidhche shàmhach, oidhche naomh,''<br>
''B'e buachaill chunnaic fòs an t-soills''<br>
'''S a chuala farsaing feadh na tìr''<br>
''An t-sèisd bh’aig ceòl an aiglean binn:''<br>
''Tha criosd, am Fear-saoraidh, ‘nur còir,''<br>
''Tha criosd, am Fear-saoraidh, ‘nur còir.''<br>
|-
|
''Stille Nacht! Heilige Nacht!''<br/>
''Gottes Sohn! O wie lacht''<br/>
''Lieb aus deinem göttlichen Mund,''<br/>
''Da uns schlägt die rettende Stund,''<br/>
''Christ in deiner Geburt!''<br/>
''Christ in deiner Geburt!''
|
''Oidhche shàmhach, oidhche naomh,''<br>
''Aon Mhac Dhé, cho maiseach leinn;''<br>
''Tha gràdh a’ boillsgeadh oirnn bho d’ghnùis''<br>
'''S tha uair nan gràs an dràsd dhuinn dlùth,''<br>
''Shlànaighear, o’n rugadh tu,''<br>
''Shlànaighear, o’n rugadh tu.''<br>
|}

==Josef Mohr==
[[Image:Silentnightdistrict.jpg|thumb|300px|right|''Stille Nacht Kapelle'' (Eaglais bheag Oidhche Shàmhach) ann an Oberndorf]]

Rugadh Joseph Franz Mohr air 11 latha  den Dhùbhlachd [[1792]] ann an [[Salzburg]], [[an Ostair]]. Dh’ionnsaich e  sagartachd  agus  bhon  bhliadhna 1815 bha e na shagart. An toiseach bha e ag obair ann an Ramsau faisg air [[Berchtesgaden]], ([[a' Ghearmailt]]) agus an uair sin ann am Mariapfarr far an do sgrìobh e  an dàn ''Stille Nacht'' (Oidhche shàmhach) le sia rannan. Anns a' bhliadhna 1817 ghluais e gu Oberndorf airson dà bhliadhna.  S e seo far an do dh’ fhaighnich e do Gruber,  fonn a chur ris na rannan. 

As dèidh an dà bhliadhna ann an Oberndorf, dh’imrich Mohr bho àite gu àite eile, gus mu dheireadh thall (1837) dh’fhuirich e ann an [[Wagrain]], [[an Ostair]]. Dh’fhosgail e sgoil ùr airson cloinne  bochda agus chuir e siostam air bonn airson cùram a ghabhail do seann duine. Aig  4mh latha den Dhubhlachd [[1848]] chaochail e mar duine bochd  o chionn gun d’ tug e an  tuarasdal aige gu daoine a bha dhìth air. Chaidh a thiodhlacadh ann am Wagrain.

Thaghadh  muinntir Wagrain  ainm Mohr mar ainm  na sgoile ann an Wagrain airson urram a thoirt air an sagart.  Bhon  bhliadhna 2006 tha taisbeanadh maireannach mu Mohr ri fhaicinn anns  an taigh-tasgaidh Wagrain.


==Franz Gruber==
Rugadh Franz Xaver Gruber  25mh latha den t-Samhainn [[1787]] ann an ''Unterweizberg'', [[an Ostair]]. B’e tidsear a bha ann agus  bha e ag obair  anns an sgoil ann an Arnsdorf, 3 cilemeatair air falbh bho Oberndorf. Aig an aon àm bha e na organaiche agus neach-stiùiridh na còisire anns an Eaglais Naomh Nicholas  ann an Oberndorf. Chruthaich e binn airson an òran  Oidhche shàmhach agus chuir e rèiteachadh giotàr  ris.

Bliadhnaichean an dèidh seo dh’ imrich e gu Hallein, far an do chaochaill e air an 7mh latha den Iuchar [[1863]].

Ach cha robh sin an t-aonar òran a  rinn e, sgrìobh e barrachd òrain-gàirdeachais  a bhios air an seinn fhathast anns na h-eaglaisean air feadh na h-Ostaire an-diugh.

==Oberndorf==
[[Image:Oberndorfoldbridge.jpg|thumb|400px|right| Seann Oberndorf 1899, tha an Eaglais Naomh Nicholas  ri faicinn air an culaibh]]

'S e baile beag anns [[an Ostair]] a tha ann an “Oberndorf bei Salzburg”. Tha e suidhichte air bruach an Abhainn Salzach. Tha am baile mu 17 cilemeatair san tuath bho Salzburg.  Tha timcheall  air 5000 duine a’ fuireach anns a’  bhaile fhèin.

Aig deireadh an 19mh linn bha am baile còmhdaich le uisge às an  abhainn, chaidh sgrios mòr air a dhèanamh ris a' bhaile. B’fheadar do muinntir a’ bhaile an àite fàgail agus baile ùr a thogail. Chaidh an Eaglais Naomh Nicholas a chur sios ann an 1906.  Ach bha na daoine ag iarradh àite eile air ais airson cuimheachaidh den òran. Eadar 1924 agus 1937 thog iad eaglais bheag ris an canar Stille-Nacht-Kapelle (Eaglais bheag Oidhche Shàmhach). 

An diugh bidh mòran luchd turais a' tighinn don àite seo, gu h-àraidh aig àm na Noilleige. Gach bliadhna air an 24mh latha den Dùbhlachd aig 5 uaireann feasgar bidh an t-òran Oidhche Sàmhach ri cluintinn anns an aifreann. 'S urrainnear an aifreann a choimhead air feadh an t-Saoghail.
<ref>[http://www.stillenacht.info/de/kapelle/d_webcam.asp Silent Night Webcam (Salzburg)]</ref>

==Iomraidhean==
<references/>

==Ceanglaichean a-muigh==
*[http://www.stillenacht.at/en/ Silent Night Association, Salzburg]
*[http://silentnight.web.za/history/index.htm Eachdraidh an òrain]
*[http://www.stillenacht.at/en/mohr.asp Beatha Joseph Mohr]
*[http://www.stillenacht.at/en/gruber.asp Beatha Franz Gruber]
*[http://www.visit-salzburg.net/surroundings/silentnightchapel.htm  Oberndorf]

[[Category:Ceòl]]
[[Category:An Ostair]]

[[bg:Тиха нощ, свята нощ]]
[[cs:Tichá noc]]
[[cy:Tawel Nos]]
[[da:Glade jul, dejlige jul]]
[[de:Stille Nacht, heilige Nacht]]
[[en:Silent Night]]
[[eo:Stille Nacht]]
[[es:Noche de paz]]
[[et:Püha öö]]
[[fi:Jouluyö, juhlayö]]
[[fr:Douce nuit, sainte nuit]]
[[ga:Oíche Chiúin]]
[[haw:Pō La‘i Ē]]
[[hr:Tiha noć]]
[[hu:Csendes éj]]
[[id:Malam Kudus]]
[[is:Heims um ból]]
[[it:Astro del Ciel]]
[[ja:きよしこの夜]]
[[ko:고요한 밤 거룩한 밤]]
[[la:Alma nox]]
[[nl:Stille Nacht]]
[[nn:Glade jul]]
[[no:Glade jul]]
[[pl:Cicha noc]]
[[pt:Noite Feliz]]
[[ro:Noapte de vis]]
[[ru:Тихая ночь]]
[[sk:Tichá noc, svätá noc]]
[[sl:Sveta noč]]
[[sv:Stilla natt, heliga natt]]
[[tr:Sessiz Gece, Kutsal Gece]]
[[vi:Đêm Thánh Vô Cùng]]
[[zh:平安夜 (歌曲)]]
