'''STOP BNP''' http://www.stopthebnp.org.uk/

’S e [[smuanairt]] a tha dearbhte a th’ ann an '''teoirim'''. Ann am [[matamataig]], ’s e ràdh matamataigeach a tha air a chur an cèill ann an riochd a ghabhas dearbhadh no breugnachadh a th’ ann an [[smuanairt]], agus ma tha e air a dhearbhadh fo riaghailtean [[matamataig]] ’s e '''teoirim''' a th’ ann. Mur eil dearbhadh aig an [[smuanairt]] ach thathar a’ creidsinn gu bheil e fìor agus thathar a’ sùileachadh gun tig dearbhadh air a’ cheann thall, chan e teoirim ach ''[[baralachas]]'' a th’ ann.


==Beachd-bharailean an teoirim==
Cha ghabh teoirim (no rudeigin eile) a dhearbhadh mar thà. Tha gach teoirim air a stèidheachadh air grunnan ro-fhìrinnean agus cha ghabh a dhearbhadh mur eil na ro-fhìrinnean seo fìor. ’S e sin ri ràdh gu bheil dearbhadh daonnan den riochd: ma tha ''A'' fìor, ’s ann a tha ''B'' fior. Ri linn sin tha ro-fhìrinnean an teoirim nam pàirt cudromach dheth. Tha gach teoirim an eisimeil air fìrinneachd a chuid ro-fhìrinnean. Mar as cumanta ’s e ''[[beachd-bharail]]ean an teoirim'' a chanar ris na ro-fhìrinnean.

==Teoirim agus teòiridh==
Is math a dh’fhaodte gum bi [[beachd-bharail]](ean) an teoirim na theoirim fhèin is gum bi an dara teoirim air a stèidheachadh air teoirim eile (no air grunnan teoirimean eile). ’S ann mar seo a tha eòlas air a thogail. Ach aig bun an eòlais seo bidh grunnan [[beachd-bharail]]ean nach gabh an dearbhadh, agus tha an t-eòlas air fad an eisimeil orra. Bhiodh an t-eòlas seo meallta mur biodh gach aon de na [[beachd-bharail]]ean bunaiteach fìor. Canar ''[[teòiridh]]'' ris an eòlas (.i. seata theoirimean agus na co-dhùnaidhean a tha air an tarraing bhuapa) a tha an eisimeil air grunnan [[beachd-bharail]]ean gun dhearbhadh.

==Siostaman aicseamach==
Tro na linntean b’ e iomairt nam [[matamataiche]]an [[teòiridh]]ean [[matamataig]] a stèidheachadh air grunnan ''[[aicseam]]an''. Is iad seo [[beachd-bharail]]ean a tha fèin-fhollaiseach (aig a’ char as lugha ann an suidheachadh air leth). Uaireannan, tha na h-[[aicseam]]an fhèin a’ dèanamh mìneachadh air an t-suidheachadh anns a bheil an [[teòiridh]] fìor. Mar eisimpleir, tha [[Teòiridh Ghrùpa]] an eisimeil air fìrinneachd an fhearta:
::''a'' + ''b'' = ''b'' + ''a''
Nise, is cinnteach gu bheil seo fìor aig na h-[[àireamh nàdarra | àireamhan nàdarra]], ach mur biodh e fìor aig dà uimhir ''a'' agus ''b'' de sheòrsa eile, cha bhiodh [[Teòiridh Ghrùpa]] fìor airson an t-seòrsa de dh’ uimhir a tha ann an ''a'' agus ''b''. Ach aig an aon àm, cha bhiodh [[grùpa]] a th’ ann an t-seòrsa seo idir oir ’s e feart [[grùpa]] a tha fìrinneachd a’ cho-aontair seo. Tha [[Teòiridh Ghrùpa]] a’ buntainn ri [[grùpa]]ichean a-mhàin. Chan eilear a’ tagradh gu bheil i fìor anns a h-uile suidheachadh. 
Anns am [[matamataig]], canar ''[[Siostam Aicseamach]]'' ri [[teòiridh]] a tha stèidhichte air [[aicseam]]an agus ''Foirmeileas'' ris a’ bheachd-smuainealas a chleachdas mhodailean aicseamach a-mhàin. ’S e ''[[Teòiridh Dhearbhaidh]]'' an sgoilearachd [[siostam foirmeil | shiostaman foirmeil]] [[aicseam]]ach agus na dearbhaidhean a thigeadh bhuapa.

==Dearbhadh teoirim agus lèamannan==
Chan e pàirt de theoirim a th’ anns an dearbhadh, mar a thà anns na [[beachd-bharail]]ean. Faodaidh grunnan dearbhaidhean eadar-dhealaichte a bhith aig an aon theoirim. Mar as cumanta, tòisichidh dearbhadh bho bheachd-bharailean an teoirim. Leanaidh an dearbhadh ceum air cheum, agus gach ceum air a thuigsinn bhon cheum a th’ ann roimhe, gus an ruigear an co-dhùnadh a bheir dearbhadh air an [[smuanairt]]. Ach uaireannan tha feum aig an dearbhadh air ro-stèidhean eile. ’S e [[smuanairt]]ean eile a th’ anntasan agus feumar an dearbhadh air a’ chiad dol-a-mach airson a’ phrìomh [[smuanairt]] a ghabhail dearbhaidh mar theoirim. Canar ''[[lèama]]'' ri [[smuanairt]] den t-seòrsa. Thoir an aire gu bheil diofar eadar [[lèama]] agus [[beachd-bharail]]. Tha [[lèama]] co-cheangailte ri dearbhadh an teoirim agus is math a dh’fhaodte gum bi dearbhadh eile ann gun fheum air an [[lèama]] seo, no aig a bheil feum air [[lèama]](nnan) tur eadar-dhealaichte.

==Co-chnuasachd teoirim==
An uair ’s gu bheil teoirim air a dhearbhadh, uaireannan gabhaidh [[smuanairt]] eile a dhearbhadh cuideachd gu sìmplidh. Canar ''[[co-chnuasachd]]'' ri seo. ’S e ath-thoradh teoirim a th’ anns a’ cho-chnuasachd.

==Briathran eile== 
Mar a tha teoirim na [[smuanairt]] a tha na chuis-dhearbhte, ’s ann nach eil fìor dhiofar eadar teoirim, [[lèama]] agus [[co-chnuasachd]], ach a-mhàin an suidheachadh às an èirich iad. Thathar a’ beachdachadh gu bheil teoirim nas cudromaich na [[lèama]], ach tha grunnan [[lèama]] ann (me. [[Lèama Ghauss]] is [[Lèama Zorn]]) a tha air leth cudromach cuideachd.
Corra uair tha teoirimean cudromach [[matamataig]] air an ainmeachadh leis na faclan “riaghailt”, “lagh” no “prionnsabal” (me. [[Riaghailt Chramer]], [[Lagh nan Àireamhan Mòra]], [[Prionnsabal Chot a’ Chalmain]]) ach sa chumantas tha na faclan “teoirim” no “[[lèama]]” nas fheàrr. Uaireannan tha am facal “[[frith-bharail]]” air a chleachdadh nuair a tha an [[smuanairt]] dearbhte ged tha tuar meallta aige (me. [[Frith-bharail Bhanach-Tarski]]), ach thathar a’ cleachdadh an fhacail seo cuideachd far a bheil [[smuanairt]] air a bhreugnachadh agus tuar aige gu robh e fìor.

[[Category: Matamataig]]


[[ar:مبرهنة]]
[[bn:উপপাদ্য]]
[[be:Тэарэма]]
[[bs:Teorem]]
[[bg:Теорема]]
[[ca:Teorema]]
[[cs:Matematická věta]]
[[da:Sætning (matematik)]]
[[de:Theorem]]
[[et:Teoreem]]
[[en:Theorem]]
[[es:Teorema]]
[[eo:Teoremo]]
[[fr:Théorème]]
[[ko:정리]]
[[hr:Teorem]]
[[io:Teoremo]]
[[is:Setning (stærðfræði)]]
[[it:Teorema]]
[[he:משפט (מתמטיקה)]]
[[ka:თეორემა]]
[[lt:Teorema]]
[[mk:Теорема]]
[[nl:Stelling (wiskunde)]]
[[ja:定理]]
[[no:Teorem]]
[[pl:Twierdzenie]]
[[pt:Teorema]]
[[ro:Teoremă]]
[[ru:Теорема]]
[[simple:Theorem]]
[[sk:Teoréma]]
[[sl:Izrek]]
[[sr:Теорема]]
[[sh:Teorem]]
[[sv:Teorem]]
[[vi:Định lý toán học]]
[[tr:Teorem]]
[[zh:定理]]
