[[Image:Celtic harp dsc05425.jpg|thumb|right|[[Clàrsach Albannach]]]]

Tha '''Clàrsach''' na [[inneal-ciùil]] nan [[teud]]. Cleachdar "taigh nan teud" mar farainm.

Se [[cruit]] an t-ainm a tha air Clàrsach beag.

Faic cuideachd [[clàirseach Ghàidhealach]] agus [[cruit]].

Se orghan-ciùil teudach trì-cheàrnach a th' anns a' chlàirsich neo a' chruit.

Mar as trice, bidh teudan na clàirsiche ag éirigh gu dìreach a cuim na clàirsiche.  Bidh teudan, com agus corr air a h-uile clàirsich ach cha bhith làmhchrann oirre daonnan.  Canar clàrsach thrì-ballach ri clàirsich aig a bheil làmhchrann agus clàrsach dhà-bhallach ri té aig nach eil làmhchrann.  Bidh cuid de chlàirseachan gan seasamh air an ùrlar agus cuid eile gan cuir ann an uchd a' chlàirseire, a-réir a' mheud.  Faodaidh teudan chlàirsiche a bhith de dh'umha, de chopair, de dh'fheòil caolain, de chalg, de shìoda neo de nylon, am measg rudan eile.  Canar clàirseire/bana-chlàirseire ri neach a sheinneas a' chlàirseach.

Gheibhear caochladh sheòrsachan de chlàirseachan air feadh Afraigea, an Roinn Eòrpa, Aimeirigea agus roinnean de dh'Àisea.  B' àbhaist seasamh àrd a bhith aig a' chlàirsich agus an liora am measg a' chuid a bu mhotha de chinnidhean an t-saoghail.  Anns an roinn Eòrpa, chaill a' chlàirseach a seasamh tràth anns an 19mh linn oir shaoil sgrìobhadairean ciùil gur e ionnsramaid do bhoireannaich a bh'innte bhon a lean móran bhoireannach cleas Marie Antoinette ann a bhith a' gabhail ùidh innte.

A-thaobh Aeolian harp (clàrsach gaoithe), autoharp neo cumadh sam bith den liora neo ciothara, chan e clàrsachan a th' annta seo air sgàth s nach bi na teudan aca ag éirigh gu dìreach a cuim na clàirsiche.  Bidh na teudan aca seo a' dol tarsainn na cuime agus mar sin buinidh na h-ionnsramaidean seo dhan ghné-orghain zither, mar a bhuineas agus pianoforte is harpsichord.

Ann an ceòl nam Blues, canar ''Blues harp'' ris a' harmonica ach chan e orghan teudach a th' innte sin nas motha ach orghan gaoithe.

Thathar a' cur an ceann gun d'thàinig an t-ainm clàrsach bho na faclan clàr shoileach ach chan eil anns an seo ach beachd.  Gur math a dh'fhaodte gu bheil am facal togte as an fhacal ''clàr'' agus an leasachan ''-seach'' a tha a' dèanamh an fhacail ''clàr'' boireanta.  Leanadh seo seann chleachdadh a chìthear ann an ainmean mar Ròinseach (Rònan ach do bhoireannach) neo Finnseach (Fionn ach do bhoireannach).


[[Category:Innealan Ciùil]]

<!-- please do not add [[en:Clàrsach]] here, as this actually refer to a particular type of harp in English, whereas this article is about harps in general rather than specifically the Scottish variety -->

[[als:Harfe]]
[[be-x-old:Арфа]]
[[bg:Арфа]]
[[br:Telenn]]
[[bs:Harfa]]
[[ca:Arpa]]
[[cs:Harfa]]
[[cy:Telyn]]
[[da:Harpe]]
[[de:Harfe]]
[[el:Άρπα]]
[[en:Harp]]
[[eo:Harpo]]
[[es:Arpa]]
[[et:Harf]]
[[eu:Harpa]]
[[fi:Harppu]]
[[fr:Harpe]]
[[fy:Harp]]
[[gl:Arpa]]
[[he:נבל (כלי נגינה)]]
[[hr:Harfa]]
[[hu:Hárfa]]
[[it:Arpa (strumento)]]
[[ja:ハープ]]
[[ko:하프]]
[[lt:Arfa]]
[[nl:Harp]]
[[no:Harpe]]
[[pl:Harfa]]
[[pt:Harpa]]
[[ru:Арфа]]
[[simple:Harp]]
[[sk:Harfa]]
[[sl:Harfa]]
[[sr:Харфа]]
[[sv:Harpa]]
[[ta:யாழ்]]
[[th:ฮาร์ป]]
[[tr:Arp]]
[[uk:Арфа]]
[[zh:豎琴]]
