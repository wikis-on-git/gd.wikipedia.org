‘S i '''a’ bhò ghàidhealach''', seòrsa de [[crodh|chrodh]] [[adharc]]ach a bhuineas do [[Gàidhealtachd|Ghàidhealtachd]] na h-[[Alba]]. Tha i cho tapaidh ‘s gu bheil àrainneachd is sìde aig oir a’ chuain agus air slèibhtean creagach na Gàidhealtachd a’ freagairt gu math dhi. Mar sin dheth, thèid aice air [[feurach|feuraich]] bochd truagh fhulaing fad sheachdainnean. ‘S urrainn dhi a slighe a dhèanamh thairis air [[bealach]], a’ snàmh tarsainn air [[loch]] agus eadhon [[laogh]] a bhreith san [[sneachd|sneachda]], nam biodh adhbhar ann. Ged a tha coltas caran eagallach air crodh Gàidhealach air sgàth an adhaircean, tha iad gu math socair mar as trice cho fad is nach eil laoigh aca.<ref>[http://www.ambaile.org.uk/gd/item/item_photograph.jsp?item_id=13752] Am Baile</ref>

[[Image:HighlandCow.01.jpg|thumb|250px|left|''Bò Ghàidhealach ruadh'']]

== Coltas ==
 
Tha crodh Gàidhealach nas lugha am meud na [[crodh-bainne]], ach le cho calgach is a tha an còta fionnaidh aca, agus adharcan mòra lùbte orra, tha aogas nam [[beathach|beathaichean]] seo tàlaidheach drùidhteach. Mar as trice, san latha a th’ ann an-diugh, tha dath ruaidh orra, ach tha [[crodh dubh]] a’ fàs nas cumanta a-rithist, agus gheibhear fiù ‘s beathaichean le calg bàn, buidhe, gann is ged a tha iad.  Bho chionn dà linn, b’ e dubh an tuar a bha fada na bu bhitheanta, gu h-àraid air an taobh an iar.<ref>The Highland Cow, Colin Baxter Photography, Baile Ùr nan Granndach, Alba. ISBN 1-84107-283-4</ref>

== Eachdraidh ==

‘S i aon de na gnèithean chlàraichte as aosta air an t-[[saoghal|saoghail]] a th’ anns a’ bhò ghàidhealach. Chaidh a chiad “leabhar-treud” a chur air dòigh ann an 1884. Bha an seòrsa cruidh seo na phàirt cudthromach ann an eachdraidh na Gàidhealtachd ‘s nan Eilean, agus tha iad nam mìr tarraingeach ann an [[àiteachas]] [[fàs-bheairteach]] an latha-an-diugh.

B' e crodh dubh a bu chumanta bho chionn dà linn, ach thàinig gun d' fhuair crodh ruadh làmh an uachdair rè an naoidheamh linn deug. B' e bun-stèidh [[eaconomaidh]] Gàidhealtachd na h-Alba fad linntean a bh' anns a' bheathach seo agus aig ìre ionadail, gheibheadh [[bainne]], [[càise]], [[ìm]], [[gaoisid|gaoisidean]] airson an t-[[snìomhadh|snìomhaidh]] agus (mu dheireadh thall) [[craiceann]] is [[leathar]] a rachadh a chur gu feum mòr.

==Ceanglaichean a-mach (Gàidhlig)==
* [http://www.smo.uhi.ac.uk/~sm067635/ Bheataireachd san Eilean Sgitheanach]

== Iomraidhean ==

<references/>

[[Category:Mamalan]]
[[Category:Beathaichean|Bò]]

[[cs:Skotský náhorní skot]]
[[de:Schottisches Hochlandrind]]
[[en:Highland cattle]]
[[es:Vaca de las Highlands]]
[[fi:Ylämaankarja]]
[[fr:Highland (race bovine)]]
[[fy:Skotse Heechlanner]]
[[gl:Vaca da Terra Alta]]
[[ia:Highland (bovin)]]
[[nl:Schotse hooglander (rund)]]
[[pl:Szkocka rasa wyżynna]]
[[sv:Highland Cattle]]
