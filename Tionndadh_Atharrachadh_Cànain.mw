Ann an '''Atharrachadh Cànain'''  tha cànan sluaigh ag atharrachadh gu cànan eile. Bidh sin a' tachairt gu h-àraidh bho mhion-chànanan gu mòr-chànanan ann an dùthchannan far a bheil mion-chultar agus mòr-chultar a' fuireach. 
Gu tric tòisichidh Atharrachadh Cànan le [[dà-chànanas|dà-theangachas]] ann an aon ghinealach, agus air adhbharan poilitigeach agus inbhe cha chuir an ginealach sin am mion-chànan air adhart ris an ath ghinealach. Aig deireadh na cùise bidh sin a' leantainn gu bàs cànain.

'S e oidhirp a th' ann an '''Tionndadh Atharrachadh''' Cànain no '''Ath-Bheothachadh Cànain''' de dhaoine, coimhearsnachdan, partaidhean poilitigeach no buidhnean cultarail crìonadh cànain a thionndadh.
Tha diofar ann eadar oidhirpean bhon bhonn suas (bottom-up), far a bheil a' choimhearsnachd, na daoine fa-leth a' feuchainn ris an cànan aca athbheothachadh agus oidhirpean a-nuas (top-down) far a bheil na beachdan a' tighinn bhon riaghaltas. 

Tha [[cànanaiche|cànanaichean]] eadar dà bharail air a' cheist an gabh rudeigin a dhèanamh an aghaidh atharrachadh cànain no an e pròsas nàdarrach a th' ann. Tha [[Joshua Fishman]] gu làidir den bheachd gun gabh cànanan a tha ann an cunnart sàbhaladh. Tha e a' sealltainn sin anns an leabhar aige ''Can Threatened Languages be saved''.

==Sgèile Ceumnaichte Crìonaidh eadar Ginealachean (Joshua Fishman)== 
Chaidh an Sgèile Ceumnaichte Crìonaidh eadar Ginealaichean a chruthachadh le [[Joshua Fishman]]<ref>Fishman, J. A. ''Reversing language Shift'' duilleagan 394-5. Clevedon (1991)</ref> gus pròsas Tionndadh Atharrachadh Cànain a shealltainn.
Anns a' chainnte aige 's e X-ais am mion-chànan, agus Y-ais am Mòr-chànan. X-aich agus Y-aich luchd-labhairt nan cànanan sin.
 
*1. X-ais ga cleachdadh ann am foghlam, obair, mòr-mheadhanan is riaghaltas aig ìrean àrda agus nàiseanta.
*2. Seirbheisean riaghaltais is mhòr-mheadhanan ann an X-ais aig ìre ionadail is sgìreil.
*3. X-ais ga cleachdadh ann an ionadan obrach (taobh a-muigh na coimhearsnachd) far a bheil X-aich is Y-aich ag obair còmhla.
*4a. Sgoiltean air leth bhon fheadhainn Y-ach, fo smachd luchd X-ais gu ìre mhòr.
*4b. Sgoiltean poblach do chlann X-ach, a' teagasg gu ìre ann an X-ais, ach fo smachd Y-ais.

II. TAC a' dol seachad air dà-theangachas (às dèidh a stèidheachaidh)
 
*5. Ionnsaichidh daoine leughadh is sgrìobhadh ann an X-ais air taobh a-muigh siostam oifigeil an fhoghlaim.
*6. Clann ag ionnsachadh 's a' cleachdadh X-ais anns an dachaigh/teaghlach/choimhearsnachd.
*7. Conaltradh cultarach a' tachairt ann an X-ais am measg sheann daoine sa choimhearsnachd.
*8. Ag ath-chruthachadh X-ais agus inbhich ag ionnsachadh X-ais mar dhàrna cànan.

I. TAC a' feuchainn ri dà-theangachas a stèidheachadh 
(ma tha tuigse fheallsanachail ro làimh ann)

==Factaran a chuireas cànan air adhart (David Crystal)==
Anns an leabhar [[Language Death (David Crystal)|''Language Death'']]<ref>Crystal, D. ''Language Death''. Cambridge(2000)</ref> bruidhnidh [[David Crystal]] mu dheidhinn sia factaran a dh'fhaodadh cuideachadh le ath-bheothachadh soirbheachail:
*feumaidh na daoine an cliù àirdeachadh
*feumar beartas na coimhearsnachd àirdeachadh an coimeas leis a’ mhòr-chultar
*fàirdeachadh neirt polaitigich is poblaich
*mìon-chànan na phàirt ann am foghlam
*sgrìobhadh sìos a’ chànain
*cleachdadh  teicneòlas  fiosrachaidh airson conaltraidh, ionnsachaidh agus àirdeachadh inbhe phoblaich

==Tùsan==
<references/>

==Leabhraichean==
* Crystal, D. (2000). ''Language Death''. Cambridge : Cambridge University Press. (ISBN 0-521-65321-5) (417.7)
* Fishman, J. A. (1991). ''Reversing language Shift: Theory and Practice of Assistance to Threatened Languages''. Clevedon : Multilingual Matters. [http://www.multilingual-matters.com/multi/display.asp?isb=1853591211]
* Fishman, J. A. (ed.) (2001). ''Can Threatened Languages Be Saved? Reversing Language Shift, Revisited: A 21st Century Perspective''. Clevedon : Multilingual Matters. [http://www.multilingual-matters.com/multi/display.asp?K=182668406918122&search_field_01=author&search_field_02=editor&search_text_03=Can+threatened+languages+be+saved&search_field_03=title&search_field_04=vx_isbn%3B%3D&search_field_05=keyword%2Cfulltext&sort=sort_title&m=1&dc=2]
* Grenoble, L. A. and Whaley, L. J. (1998). ''Endangered Languages: Language Loss and Community Response''. Cambridge University Press. (ISBN 0-521-59712-9)
* Nettle, D. and Romaine, S. (2000). ''Vanishing Voices''. Oxford University Press. (ISBN 0-19-515246-8)
* Reyhner, J. (ed.) (1999). ''Revitalizing indigenous languages''. Flagstaff, AZ : Northern Arizona University, Center for Excellence in Education. (ISBN 0-9670554-0-7)
