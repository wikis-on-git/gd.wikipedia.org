== Coghadh Cathara Ameireaganach==
Thachair an Cogadh Cathara Ameireaganach eadar 1861 agus 1865 eadar na stàitean a deas a bha a'strì dùthaich neo-eismileach stèidheachadh agus na stàitean a tuath a bha airson an dùthaich a chumail aoinaichte.  'S e cogadh a b'fhuiltiche ann an eachdraich na Stàite Aonaichte.  Mharbhadh tòrr is 600,000 saighdearan innte.


== Adhbharan ==
Anns a'cheann a deas na Stàitean Aonaichte, bha mòran de dhaoine a bh'air an cùmail ann an tràillealachd, daoine dhubha a bh'air an toirt thar a'Chuain Siar bhon Afraga.  Ged a bha tràillealachd ceadaichte air feadh na Stàitean Aonaichte aig àm an Aramach, 's ann ann an ceann a deas gu h-àraidh a dh'fhàs i cudromach dhan eaganamaidh ionadail anns na bliadhnaichean a lean deireadh an Aramach.  Aig an dearbh àm , chaidh tràillealachd à bith builleach anns a'cheann a tuath.

Aig àm a'chogaidh 1812 eadar na Stàitean Aonaichte agus a'Bhreatainn Mhòr, bha an aon uibhir de stàitean saora sa bha stàitean far an robh tràillealachd ceadaichte.  Bha sin a'ciallachadh gu robh co-ionnanachd eadar an dà chuid de stàitean anns an t-Seanaid far an robh dhà sheanair aig gach stàite.  Cha robh na stàitean tràillealach deònach idir an cuid co-ionnanachd a chall.  Mu dheireadh ann an 1820, co-dhùn iad, bho sin a-mach stàitean ùra a leigeil a-steach nan càraidean, an darna tè saor agus an tè eile tràillealach.  Mar sin, cha chàileadh na stàitean tràillealach an cuid co-ionnanachd de chùmhachd.  

Ach tro thìde, dh'fhàs tràillealachd na bu chonspaidiche anns na stàitean a tuath.  Nochd iomairtean aig an robh amas cuir às dhan tràillealachd anns na stàitean a deas agus dh'fhàs na stàitean a tuath aindeònach stàitean tràillealach a bharrachd a leigeil a-steach do na Stàitean Aonaichte.

[[Category:Cogadh]]
