Thathas a` cantainn '''biadh meadhan-latha''', no [[biadh-nòin]] ris an [[tràth-bìdh]] seo. Tha ainmean mar [[lòn]], [[loindse]], [[diathad]] air an cleachdadh cuideachd, a-rèir dè seorsa tràth a thathas a` gabhail. 

B`e [[biadh]] meadhan-latha an tràth-bìdh a bu mhotha san latha air feadh [[Alba]] aig aon àm; agus mar sin dheth, bhathas a` cantainn diathad ris ann an cuid a cheàrnaidhean, mar [[Siorrachd Rois|Siorrachd Rois an Iar]]. Tha biadh meadhan-latha fhathast na thràth-bìdh as motha aig mòran daoine, gu h-àraid daoine aosta, agus teaghlaichean tuathanaich air [[a' Ghàidhealtachd]] `s ann an ceàrnaidhean dùthchail eile na h-Alba. 

Anns an latha a tha ann, tha tuilleadh daoine a' gabhail [[biadh]] beag aotrom mar [[ceapairean|cheapairean]], no [[sailead]]; gu h-àraid anns na bailtean mòra far nach eil an t-uabhas tìde aig daoine, teaghlaichean no luchd-obrach, tràth mòr a ghabhail. Chan eil rian nach bi còrr is còrr daoine ann an Alba a` gabhail biadh beag aotrom mar sin, na tha a` gabhail biadh mòr, air sgàth astar luath am beatha làitheil.

Buinidh am facal '''“lòn”''' do linn nan [[Gàidheal]] bho shean, far nach robh ach aon tràth mòr san latha. Thathas ga cleachdadh uaireannan airson biadh meadhan-latha, mar eisimpleir: air [[clàr-bìdh|a` chlàr-bìdh]] ann an [[taigh-còcaire]] na [[colaiste]] [[Sabhal Mòr Ostaig]] san [[an t-Eilean Sgitheanach|Eilean Sgitheanaich]].

Tha am facal "[[loindse]]" a' tighinn bhon [[a' Bheurla|Bheurla]], “lunch”.

[[category:biadh]]
