Tha na '''lidean''' a' gabhail [[ruithim]] dhan chainnt. Mar as àbhaist, tha aon [[Fuaimreag|fhuaimreag]] agus aon no nas motha [[Connrag|connragan]] a' dèanamh aon lide (me ''"ràdh"''). Uaireannan, ge-tà, tha dà fhuaimreag ann, riutha an canar [[dà-fhoghar]] (''"cainnt"'').

Bha daoine a' sgrìobhadh le [[samhla|samhlaidhean]] airson lidean an dèidh a' sgrìobhadh le samhlaidhean airson faclan buileach (na [[pioctagram|pioctagraman]]), ach roimhe sgrìobhadh le samhlaidhean airson [[foghar|foghair]] air leth, mar  tha sinn an-diugh. Tha a' chiad eisimpleirean dheth air bùird bhon dùthaich aosda [[Sumer]], air an sgrìobhadh mu 2800 [[RC]].

Anns na cànanan [[Cànanan Ind-Eòrpach|Ind-Eòrpach]], tha faclan le aon, dà (''"pean-sail"'') no trì lidean (''"li-tri-chean"'') cumanta gu leòr, agus tha faclan annta le ceithir no nas motha lidean (''"cà-na-na-chas"'') cuideachd. Tha cànanan ann, ge-tà, anns a tha dìreach aon lide aig a h-uile facal, me [[Bhiet-Nam|Bhietnamais]], agus cànanan anns a tha faclan le mòran lidean glè chumanta, me [[Gearmailtis]] (an cuid as motha dhiubh nam [[facal fillte|faclan fillte]]).
