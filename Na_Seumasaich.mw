'S e na Seumasaich a chanar ris an fheadhainn a bha a' leantainn agus a' toirt taic don dà chuid : 
*an seachdamh [[Rìgh Seumas VII na h-Alba agus II Shasainn|Rìgh Seumas]] Stiùbhart Alba (an darna Shasainn);
*agus a mhac an t-ochdamh [[Rìgh Seumas VIII na h-Alba agus III Shasainn|Rìgh Seumas]] Stiùbhart Alba (an treasamh Shasainn, nan robh e air a' chrùn a bhuannachd).

Chog luchd-leantainn Tigh Rìoghal nan Stiùbhartach ri luchd-leantainn Tigh Rìoghail Hanobhair, a  thug Crùn Bhreatainn bhuapa san [[Ar-a-mach Ghlòrmhoir]], [[1688]].

Ged a bha mòran uaislean am Breatainn air fad nan Seumasaich, 's ann an [[Alba]] a dh'èirich a h-uile ar-a-mach - ann an [[1689-90]], [[1715]], [[1719]] agus [[1745-46]]. Bhiodh na Seumasaich a' cur mòran sùim sna fineachan Gàidhealach, agus bha e nas fhasa dhaibh feachd armaichte a chruinneachadh air [[Gàidhealtachd na h-Alba]] airson adhbharan co-cheangailte ri cruth na tìre, eachdraidh sòisealta - gu seachd àraid an cumachd a bh'aig na [[ceann-cinnidh|cinn-cinnidh]] agus an cuid [[fear-taic|fir-taic]] - agus dìth smachd an riaghaltas sna glinn.

Ged a bha na rìghrean seo (agus [[Prionnsa Teàrlach Stiùbhart]], mac an ochdamh Rìgh Sheumais), nam Pàpanaich, bha a chuid a bu mhotha dhen luchd-leantainn aca an Alba nan [[an Eaglais Easbaigeach|easbaigich]]. Sa chumantas cha b' e adhbhar creidimh idir a thug air luchd-taic nan Seumasach èirigh.

Lean an cogadh seo aig diofar amannan suas gu 16mh Giblean [[1746]], nuair a rinneadh spàirn mu dheireadh nan Seumasach fon [[Prionnsa Teàrlach Stiùbhart|Phrionnsa Teàrlach]], agus thugadh adhbhar nan Seumasach gu crìch aig [[Blàr Chùil Lodair]], faisg air baile [[Inbhir Nis]], [[Alba]].

==Daoine==
Bha [[Alasdair mac Mhaighstir Alasdair]] na Sheumasach gu chùl. Is iomadach òran-brosnachaidh a rinn e an adhbhar nan Seumasach.

==Further reading==
Mac Choinnich, Iain, ''Eachdraidh a' Phrionnsa, no Bliadhna Theàrlaich'', Alasdair Gardner, Paislig (1906)

[[Category:Eachdraidh na h-Alba]]

[[ar:حركة اليعاقبة]]
[[de:Jakobiten]]
[[en:Jacobitism]]
[[es:Jacobitas]]
[[fi:Jakobiitti (puolue)]]
[[fr:Jacobitisme]]
[[it:Giacobitismo]]
[[ja:ジャコバイト]]
[[kw:Jakobitydh]]
[[nl:Jacobitisme (politiek)]]
[[no:Jakobittene]]
[[pl:Jakobici (polityka)]]
[[pt:Jacobitismo]]
[[ru:Якобиты]]
[[sv:Jakobitism]]
[[zh:詹姆斯党]]
