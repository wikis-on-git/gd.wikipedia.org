[[Image:Quiraing, Isle of Skye.jpg|right|thumb|250px|A' coimhead deas bhon [[Quiraing|Chuith-Raing]], an t-Eilean Sgitheanach.]]’S e seo an t-eilean as motha air taobh siar na h-Albann, ach a-mhàin [[Leòdhas]] agus [[na Hearadh]] ann an Innse Gall.  Gairear cuideachd “Eilean a' Cheò” mar far-ainm air. Chan eil e an t-Eilean Sgitheanach idir ’na phairt de “Innse Gall”, oir chan eil an t-ainm sin a’ toirt a-steach ach na h-eileanan a-muigh.

’S e eilean mòr a th'ann - 1,656.25 cilemeatair ceàrnach. Anns a’ bhliadhna 2001 bha 9,232 duine a' fuireach ann.
 
Is e cruth an eilean, 5 rubhan fa-leth coltach ri leth-tarsainnean cuibhle ceangailte anns a’ mheadhan far a bheil [[an Cuiltheann]], sreath de bheanntann sgorach os cionn 3,000 troigh a dh'àirde, ag èiridh gu cas os cionn na mara.
'S e Sgurr Alasdair a’ bheinn as àirde san eilean - 993 meatair (3,257 troigh).

'S e [[Port Rìgh]] am [[prìomh-bhaile|prìomh-bhaile]], agus is e cuideachd am baile as motha a th’ anns an eilean. Tha cala Phort Rìgh, leis na taighean daithte timcheall air, gu math tric ri fhaicinn air cairtean phuist. 

Canar gun tàinig an t-ainm bhon a’ Ghàidhlig (eilean sgiathach), neo bhon fhacal [[sean Lochlannais]]: ''Skuyö'', a tha a’ ciallachadh: "Eilean fo sgothan".
Bha an t-eilean an sealbh nan [[Lochlannaich|Lochlannach]] eadar an 9mh linn agus an 12mh linn AC.
[[Image:Sgurr alasdair.jpg|thumb|250px|'''Sgurr Alasdair''' (an tè as àirde dhiubh)]]

==Eaconomaidh==
[[Image:Dunvegan_Castle.jpg|thumb|right|Caisteal Dhùn Bheagan]]
Tha àiteachas (gu seachd àraid [[croitearachd]]), obair-ealain, gnìomhachas uisge-beatha agus an ròinn turasachd glè chudthromach a thaobh bith-beò muinntir an eilein.

===Àiteachas=== 
Tha gu bhith 2000 croit (no "lotaichean" mar a chanadh na Sgitheanaich riutha) san eilean, ach chan eil ach mu 100 dhiubh a tha mòr gu leòr airson a bhith beò asta.

===Gnìomhachas uisge-beatha===
Tha taigh-staile mòr [[Talisker|Talasgair]] ann. Cuideachd tha ''Mac-na-Mara'','' Tè bheag nan Eilean''  agus ''Poit Dhubh'', [[uisge-beatha]] measgaichte, air an reic bho [[Eilean Iarmainn]] ann an [[Slèite]].

===Ròinn turasachd===
As t-samhradh tha mòran luchd-turais a' tighinn don eilean seo. 
Tha an t-Eilean Sgitheanach cliùiteach airson na seallaidhean brèagha, m.e.:
* [[an Cuiltheann]] a tha a' gabhail a-steach 12 munros
 
Tha iomadach seann chaisteil rim faicinn, m.e:
* Caisteal Dhùn Bheagan, a chaidh a thogail anns an 13mh linn.
* Caisteal Armadale  às an 10mh linn; an diugh tha taisbeannadh agus ionad Clan Donald ann.

Tha taisbeanadh mu dhualchas agus croitearachd ann an ceann a tuath an eilein, aig [[Cille Mhoire]].

*Obair-ealain
Tha an Ionad Àros faisg air Port Rìgh a' reic mòran stugh do na luchd turais.

Tha beathaichean fiadhaich, m. e. : an [[iolair-bhuidhe|iolaire-bhuidhe]], an [[iolaire-mhara]] agus a' [[dòbhran|bhiast-dhubh]] fhathast bitheanta is rim faicinn anns an Eilean Sgitheanach.

Tha a' cholaiste Gàidhlig [[Sabhal Mòr Ostaig]] suidhichte ann an Slèite, ann an ceann a deas an eilein.

==Dòighean shiubhail==
[[Image:Skye Road Bridge.JPG|thumb|250px|Drochaid an Eilean Sgitheanach]]
Tha ceangal gu tìr mhòr [[Breatainn|Bhreatainn]] le [[drochaid]] ris an canar sa Bheurla: "Skye Bridge". Chaidh an drochaid  eadar [[Caol Loch Aillse]] agus [[Caol Acain]] a thogail anns a' bhliadhna [[1995]]. Ach bha muinntir an eilein  a' gearan mun phrìs  (7.50 notaichean) a b' fheudar dhaibh a bhith a' paigheadh.  Mar sin dheth cheannaich Riaghaltas na h-[[Alba]] an drochaid ann an [[2004]]. An dràsda 's urrainnear an drochaid cleachdadh saor 's asgaidh.

Tha bàtaichean aiseig a' ruith eadar Armadale agus [[Mallaig]], cuideachd eadar Caol Acain agus [[Gleann Eilge]].
Tha [[bàta]]ichean eile a' dol eadar [[Uige]] agus [[Tairbeart]]/[[na Hearadh]], agus eadar Uige agus [[Loch nam Madadh]]/[[Uibhist a Tuath]].

Tha [[bus]]aichean a' ruith gu [[Inbhir Nis]] agus gu [[Glaschu]].

==Rudan inntinneach==

* Tha [[Donaidh Rothach]], seinnadair [[Gàidhlig]] a' fuireach ann am Port Rìgh. Bha e a' cluich anns a' chòmhlan [[Runrig]].
* [[Somhairle MacGill-Eain]], [[bàrd]] cliùiteach,  bha e a' fuireach anns an eilean airson mòran bhliadhnaichean.  
* [[Seachd]], film Gàidhlig a chaidh a dhèanamh anns an eilean fhèin; foillsichte anns a' bhliadhna [[2007]].

==Ceàrnaidhean san Eilean Sgitheanach==

*[[An Cuilthionn]]
*[[Stafainn]]
*[[Slèite]]
*[[Srath shuardail]] agus [[Àird an t-Sratha]]
*[[Eilean Iarmain]]
*[[Siadar]]
*[[Garros]]
*[[Port nan Long]]
*[[Trondairnis]]
*[[Bhatairnis]]
*[[Rubha an Dùnain]]

==Bailtean san Eilean Sgitheanach==
*[[An t-Aodann Bàn]]
*[[Àrd a' Bhasair]]
*[[An t-Àth Leathann]]
*[[Boraraig]]
*[[Borbh]]
*[[Caol Acain]]
*[[Cille Mhoire]]
*[[Dùn Bheagan]]
*[[Dùn Tuilm]]
*[[Fearainn Domhnaill]]
*[[An Garadh Fada]]
*[[Port Rìgh]]
*[[Ùig, An t-Eilean Sgitheanach]]

==Ceanglaichean a-mach (Gàidhlig)==
* [http://www.smo.uhi.ac.uk/~sm067635/ Bheataireachd san Eilean Sgitheanach an-diugh 's an-dè]

==Ceanglaichean a-mach (Beurla)==
* [http://www.croftingfoundation.co.uk/ Bunait na Croitearachd]

{{Template:Na h-Eileanan a-staigh}}

[[Category:Na h-Innse Gall|Sgitheanach]]
[[Category:An t-Eilean Sgitheanach]]
[[Category:Eileanan a-staigh]]

[[br:An t-Eilean Sgitheanach]]
[[cs:Skye (ostrov)]]
[[da:Skye]]
[[de:Skye]]
[[en:Skye]]
[[eo:Skye]]
[[es:Skye]]
[[et:Skye]]
[[eu:Skye]]
[[fi:Skye]]
[[fr:Skye (Écosse)]]
[[gl:Skye]]
[[he:האי סקאי]]
[[hu:Skye]]
[[it:Skye]]
[[ja:スカイ島]]
[[nds:Skye]]
[[nl:Skye]]
[[no:Skye]]
[[pl:Skye]]
[[pt:Ilha de Skye]]
[[ru:Скай]]
[[sco:Skye]]
[[simple:Isle of Skye]]
[[sv:Skye]]
[[zh:斯凯岛]]
