

B' e sgoilear Palastainianach a bh’ ann an '''Edward Wadi Said'''  a rugadh ann an [[Ierusalem]] ann an [[1935]] nuair a bha [[Palastain]] fo smachd Ìompaireachd Bhreatainn. Ged a b’ e Crìosdaidhean a bhuineadh dha Eaglais Shasainn (an Eaglais Easbaigeach) a bha san teaghlach aige, thuirt Said ma dheidhinn fhèin gur e “''Crìosdaidh còmhdaichte ann an cultar Muslamach''” a bh’ ann dheth. Chuir e seachad a' chuid bu mhotha de bhliadhnaichean fhìor-òigridh ann an sgoiltean Ierusalem, ach an dèidh a' chogaidh eadar na h-Iùdhaich agus na h-Arabaich ann an 1948 ghluais e fhèin agus a theaghlach gu [[Cairo]] far an robh bùth aig athair. An dèidh dha a bhith a' frithealadh àrd-sgoil ainmeil anns [[an Èipheit]], chuir e crìoch air a chuid foghlaim anns [[na Stàitean Aonaichte]] aig Oilthigh Phrinceton agus [[Oilthigh Harvard]]; agus an dèidh greis fhuair e dreuchd mar ollamh ann an litreachas na Beurla aig Oilthigh Cholumbia ann an [[Eabhraig Nuadh (baile)|New York]]. Bhiodh e gu tric a' càineadh poileasaidhean stàit [[Iosrael]] is e a'  toirt taic do mhuinntir Phalastain. Tha e ainmeil airson an leabhair 'Orientalism' a sgrìobh e mu bhuaidh ìompaireachdan na [[an Roinn Eòrpa|Roinn Eòrpa]] air seallaidhean an luchd-ealain Eòrpaich mu choinneamh coimhearsnachdan, cànanan is cultar an [[An Ear Mheadhanach|Ear-Mheadhanaich]] is Àisia a Deas. Cho math ri bhith na sgoilear cliùiteach a thaobh litreachais bha Said cuideachd na neach-ciùil gu math ealanta air a' phiàno. An dèidh dha a bhith a' fulang le [[aillse]] airson còrr is deich bliadhna, fhuair e bàs ann an 2003. 

==Aistean co-cheangailte==

*[[Orientalism]]

[[Category:Arabaich]]
[[Category:Palastain]]
[[Category:Israel]]
[[Category:Creideamh]]
[[Category:Sgrìobhadairean]]

[[ar:إدوارد سعيد]]
[[ca:Edward Said]]
[[de:Edward Said]]
[[en:Edward Said]]
[[eo:Edward Said]]
[[es:Edward Said]]
[[et:Edward Said]]
[[fa:ادوارد سعید]]
[[fi:Edward Said]]
[[fr:Edward Said]]
[[he:אדוארד סעיד]]
[[it:Edward Said]]
[[ja:エドワード・サイード]]
[[ku:Edward Said]]
[[lt:Edward Said]]
[[ml:എഡ്വേര്‍ഡ്‌ സൈദ്‌]]
[[nl:Edward Said]]
[[no:Edward Said]]
[[pl:Edward Said]]
[[pt:Edward Said]]
[[ru:Саид, Эдвард Вади]]
[[sv:Edward Said]]
[[tr:Edward Wadie Said]]
[[uk:Саїд Едвард Ваді]]
[[ur:ایڈورڈ سعید]]
[[zh:爱德华·萨义德]]
[[zh-min-nan:Edward Said]]
