{{Template:Baile
  | AINM = Bautzen
  | LÙIREACH = Wappen Bautzen.png
  | LÙIREACH_LEUD = 80
  | MAPA = City Bautzen Germany 104.JPG
  | DÙTHAICH = [[a' Ghearmailt]]
  | CEÀRN = [[Sagsainn]]
  | SGÌRE = [[Dresden]]
  | LEUD =  51° 11′ Tuath 
  | ASTAIR = 14° 25′ Ear
  | FARSAINGEACHD = 66.62 
  | ÀIREAMH_SHLUAIGH = 41364
  | BLIADHNA = 2007 <ref>[http://www.statistik.sachsen.de/21/02_02/02_02_tabellenliste.asp Staitistearachd Bhautzen](Gearmailtis)</ref>
  | FÒN = 0049-3591
  | DUILLEAG = [http://www.bautzen.de/ www.bautzen.de]
 }}
S' e baile beag san àird an ear na [[a' Ghearmailt|Gearmailt]] a tha ann am '''Bautzen''', ([[IPA]]: [ˈbaʊ̯t͡sən]),  [[Sorbais Uarach]]: '''Budyšin'''. (IPA: [ˈbudɨʃin]) Tha e suidhichte air bruach an abhainn [[Spree]] mu 50 cilemeatair air falbh san àird a tuath [[Dresden]].  Tha mu thimcheall 42.000 duine a’ fuireach an seo. 

Tron eachdraidh bha Bautzen na [[prìomh-bhaile|phrìomh-bhaile]] ''Upper Lusatia''. Ged nach eil ach eadar 5 % agus 10 % den sluagh nan Sorbaich an-diugh, canar gur e Bautzen an teas meadhan cultarach is [[Poileataigs|poileataigeach]] nan Sorbaich. Chìthear sanasan-rathaid dà chànanach air feadh a' bhaile.

==Eachdraidh==
Bha a chiad iomràdh sgrìobhte mu Bhautzen a’ nochadh anns a’ bhliadhna 1002. Ann an 1018, 
anns a' “''Chùmhnant Bhautzen''” eadar an rìgh Gearmailteach Henry II agus am Prìonsa Pòlanach Boleslaus I chaidh Bautzen fo smachd na Pòlainn. An uair sin, ann an 1033 bha am baile fo smachd [[Ìompaireachd Naomh Romanach]], ann an 1319 bha am baile aig Bohemia agus ann an 1635 aig Sagsainn. Anns na [[Meadhan-Aoisean|Meadhan Aoisean]] chuir sia  bailtean (Görlitz, Zittau, Löbau, Kamenz, Lauban is Bautzen) caidreachas air bonn ris an chanadh “Six Cities' Alliance of the Upper Lusatian”. 

Aig àm Cogadh Napoleon bha Blàr Bhautzen (1813) a’ cur sgrìos mòr air a’ bhaile.
Anns an [[Darna Cogadh]] bha campa ''concentration'' faisg air Bautzen. Bha sabaid mhòr ann eadar 21 an Giblean agus 30 an Giblean 1945. Aig àm DDR bha prìosan (''Bautzen II'') ann airson phrìosanaich phoileataigeich. Chaidh a dùnadh ann an 1992. An–diugh 's e àite cuimhneachan a tha anns a' phriosan.

==Sgìrean Bhautzen==
[[Image:Bautzen.png|250px|thumb|Sgìrean ann am  Bautzen.]]
Tha 15 sgìrean anns a’ bhaile fhèin. Seo iad: 
([[Àireamh-shluaigh]]: 1 am Faoilleach, 2008): 
* ''Innenstadt'' (''Nutřkowne město'') - "Meadhan a’  bhaile"), àireamh-shluaigh: 5,181
* ''Südvorstadt'' (''Južne Předměsto'') - " Iomall-baile a Deas", àireamh-shluaigh: 1,735 
* ''Westvorstadt'' (''Zapadne Předměsto'') - " Iomall-baile an Iar", àireamh-shluaigh: 3,534 
* ''Gesundbrunnen'' (''Strowotna studnja'') - Tobar-slàinte, àireamh-shluaigh: 8,321 
* ''Nordostring'' (''Sewjerowuchodny Wobkruh'') - "Cearcail Earra-thuath", àireamh-shluaigh: 10,791 
* ''Ostvorstadt'' (''Wuchodne Předměsto'') - " Iomall-baile an Ear ", àireamh-shluaigh: 6,393 
* ''Teichnitz'' (''Wuchodne Předměsto''), àireamh-shluaigh: 386
* ''Nadelwitz'' (''Nadźankecy''), àireamh-shluaigh: 274 
* ''Burk'' (''Bórk''), àireamh-shluaigh: 324 
* ''Oberkaina'' (''Hornja Kina''), àireamh-shluaigh: 835 
* ''Niederkaina'' (''Delnja Kina''), àireamh-shluaigh: 521 
* ''Stiebitz'' (''Sćijecy''), àireamh-shluaigh: 522 
* ''Kleinwelka'' (''Mały Wjelkow'') - "Welka Beag"; a’ gabhail a-steach na [[clachan]]  ''Kleinwelka'' (''Mały Wjelkow'', àireamh-shluaigh: 773 ), ''Großwelka'' (''Wulki Wjelkow'', àireamh-shluaigh: 251), ''Lubachau'' (''Lubachow'', àireamh-shluaigh: 104) agus ''Kleinseidau'' (''Zajdowk'', àireamh-shluaigh: 180 
* ''Salzenforst-Bolbritz'' (''Słona Boršć-Bolborcy''); a’ gabhail a-steach na [[clachan]]   ''Salzenforst'' (''Słona Boršć'', 312), ''Bolbritz'' (''Bolborcy'', 132), ''Bloaschütz'' (''Błohašecy'', 144), ''Döberkitz'' (''Debrikecy'', 54), ''Löschau'' (''Lešawa'', 26), ''Niederuhna'' (''Delni Wunjow'') agus ''Oberuhna'' (''Horni Wunjow'',  88 ), ''Schmochtitz'' (''Smochćicy'', 64) agus ''Temritz'' (''Ćemjercy'', 56)
* ''Auritz'' (''Wuricy''), àireamh-shluaigh: 461

==Eaconomaidh==
Tha mòran gnìomhachasan  eadar-dhealaichte ann am Bautzen, gu h-àraidh gnìomhachasan tràidiseanta.  Tha an fhactoraidh BOMBARDIER an tè as motha, tha iad a’ togail carbadan-[[treana]]. Tha mòran daoine ag obair ann an oifisean rianachd cuideachd.

Tha am mustard à Bautzen ainmeil air sgàths gu bheil blas sònraichte aige, tha am "''Bautz’ner Senf''" ga reic air feadh na Gearmailt. (64 % den mhalairt ann an Gearmailt an Ear)

==Àitichean inntinneach==
[[Image:Bautzen Wahrzeichen 1.JPG|thumb|right|250px|Ìomhaigh Bhautzen - Eaglais Naomh Mhìcheil agus na ''Old Waterworks'']]
*An ''Reichenturm'': 'S e [[tùr]] dìonadach a tha ann an Reichenturm. Tha e na laighe rud beag gu aon taobh (mar an tùr ann am [[Pisa]]). Chaidh a thogail ann an  1490/92.
* Caisteal ''Ortenburg'' , caisteal às an [[10mh linn]].
*Na ''Old Waterworks'': Togalach airson uisge a  thoirt do mhuinntir a’ bhaile. Chaidh an togalach mar tha e ri fhaicinn an-diugh a thogail ann an 1558.
*''Dom St. Petri'' - Àrd Eaglais Naomh Pheadair: Bhon àm an [[An t-Ath-Leasachadh|Ath-Leasachaidh]] (1524) cleachdar an eaglais airson [[aifreann]] [[Pròstanach]] agus aifreann [[Caitligeach]]. Mar sin 's e sin an eaglais as sine air feadh na Gearmailt le dà aifreann eadar-dhealaichte ann an aon eaglais. 
*''Hexenhäusel'' – Taigh na Buisich, an taigh as sine ann am Bautzen. Chaidh a thogail ann an 1604. agus tha e a' dèanamh à [[fiodh]]. Tha e ri fhaicinn ann am broilleach na deilbhe aig ceann na duilleige (an taigh dubh beag sa meadhan)

===Teas-meadhan nan Sorbaich===
[[Image:Bautzen Serbski Dom.JPG|thumb|right|250px|"Taigh nan Sorbaich", far a bheil am buidheann ''Domowina'' suidhichte]] 
Air sgàths gu bheil Bautzen na teas meadhan nan Sorbaich, tha mòran buidhnean agus togalaichean ann a tha ceangailte le cultar agus poileataigs nan Sorbaich. Mar eisimpleir:
*''Stiftung für das sorbische Volk'' (Załožba za serbski lud) - Comann airson sluagh Sorbaich: Tha iad a' cur taic gu [[cànan]], cultar agus [[dualchas]] nan Sorbaich. 
*''Domowina'', (a' ciallachadh "dachaigh"): Ceann de na buidhnean Sorbaich gu lèir. Tha iad a’ foilleachadh  leabhraichean, irisean agus [[pàipear-naidheachd]] ann an [[Sorbais]]. Tha bùth leabhraichean aca agus taigh-bidh le [[biadh]] Sorbais. 
*''Deutsch-Sorbisches Volkstheater'' (Němsko-Serbske ludowe dźiwadło), Taigh cluiche Sorbais
*''Sorbisches Institut'' (Serbski institut) -  Ionad na Sorbais: Tha an Ionad seo a’ dèanamh rannsachadh mun eachdraidh, chultar agus chànan [[Sorbais|Shorbais]].
* ''Sorbisches National-Ensemble'' (Serbski ludowy ansambl), Buidheann airson Ballett, ceòl-coisir is [[ceòl]] tràidiseanta.
*''Verein für authentische sorbische Volksmusik e. V.'' (k serbskej werziji).  Buidheann airson ciùil agus [[dannsa]] tràidiseanta.
* ''Sorbischer Künstlerbund e. V.'' (Zwjazk serbskich wumétcow z. t.): Buidheann luchd [[ealain|ealain]], a’ gabhail a-steach gu bhith 100 ughdarran, sgrìobhairean, neach cluiche, neach ceòl, dannsairean agus neach ealain.

==Fèisean tràidiseanta==
Gach bliadhna san [[25 am Faoilleach]] bidh ''Vogelhochzeit'' (Bainnis nan Eun) ann. Bidh an clann a’ cluich is a’ seinn Bainnis nan Eun le aodach traidiseanta orra. Gheibh iad stuth [[beicearachd]] a bhios a’ coimhead mar [[eòin]] neo mar [[net]]. 

Aig a' [[Càisg|Chàisg Mhòr]] bidh ''Ostereierschieben'' (Gluasad ùgh na Càisge) ann.  A-rèir an traidisean a tha nas sine na 400 bhliadhna b’ àbhaist do na [[Duine-uasal|daoine uaisle]] [[ùgh|ùighean]] a chur car mu char sios a’ bheinn ''Protschenberg'', far an robh clann bochd a’ feitheamh riutha. Anns na làithean an-diugh‚ 's e deagh spòrs a tha ann airson giftean a thoirt ri cheile.

Tha Margaidh na [[Nollaig|Nollaige]] Bhautzen aon den na margaidhean as sine a tha anns a’ Ghearmailt.

Aig ''Osterreiten'' (Marcaich na Càisge) aig Di-Dòmhaich na Càisge bidh na [[fear|fir]] [[Caitligeach]]  a’ marcaich bhon bhaile aca fhèin gu eaglais an ath bhaile. An uair sin bidh [[aifreann]] an seo. Anns a’ bhliadhna 2007 bha timcheall air 1700 marcaiche a’ gabhail pàirt anns an tachartas seo.<ref>Schorch, Marén: ''Das sorbische Osterreiten in der Oberlausitz'' ann an: Lětopis 55 (2008) Iris 2, Ludowe nakładnistwo Domowina, Budyšin 2008, duilleag 42</ref> 
B’ e traidisean paganach a bha ann, b’ àbhaist do na marcaiche a’ marcach timcheall na [[achadh|achaidhean]] aca airson “taibhsean a’ gheamraidh” a chur air falbh.

==Ceanglaichean gu bailtean eile==
* [[Worms]], [[a’ Ghearmailt]] (1990)
* [[Heidelberg]],  a’ Ghearmailt (1991)
* [[Dreux]], [[an Fhraing]] (1992)
* Jablonec nad Nisou (''Gablonz''), [[an t-Seic]] (1993)
* Jelenia Góra (''Hirschberg''), [[a' Phòlainn]] (1993)

==Iomraidhean==
<references/>

==Ceanglaichean a-mach==
{{Commons|Bautzen}}
* [http://www.bautzen.de/aboutbautzen.asp Duilleag oifigeil Bhautzen](Beurla)
*[http://www.domowina.sorben.com/index.htm Duilleag eadar-lìon Ionad "Domowina"] (Beurla)

==Dealbhan==
<center><gallery>
Image:Reichenturm Bautzen 100.jpg|An ''Reichenturm''
Image:Ortenburg Bautzen 100.JPG|Caisteal ''Ortenburg'' 
Image:Alte Wasserkunst Bautzen 101.jpg|Na ''Old Waterworks''
Image:Bautzen, Dom St Petri 003.JPG|Àrd Eaglais Naomh Pheadair
Image:Bautzen Theater.JPG|Taigh-cluich ''Deutsch-Sorbisches Volkstheater'' 
Image:160 Jahre Waggonbau in Bautzen.jpg|Taisbeannadh anns an factoraidh "BOMBARDIER"
Image:Bautzen Protschenberg 1.JPG|A' bheinn ''Protschenberg'', far am bi Guasad ùgh na Càisge 
Image:Bautzen Weihnachtsmarkt 1.JPG|Margaidh na Nollaige
</gallery><center>
