'S e seo eadar-theangachadh Gàidhlig den òrain ainmeil aithnichte le [[Raibeart Burns]]. 'S ann a nochd an tionndadh Gàidhlig anns an iris-naidheachd [[Mac-Talla]], Dùbhlachd 17, 1892.

'''An Tìm a bh' ann o chian.'''
(''Auld Lang Syne'' )

An còir seann luchd-eòlais dhol à beachd,
'S gun chuimhn' orra bhith ann?
An còir seann luchd-eòlis dhol à beachd,
'S na làithean a bha ann?

::Air sgàth an tìm a bh' ann a rùin,
::Air sgàth an tìm a bh' ann,
::Gun gabh sinn fhathast cupan tlàth
::Air sgàth an tìm a bh' ann.

Bha sinne còmhla feadh nam bruach
A tionail neòinean annt',
Ach 's sgìth air seachran ceum ar cas
Bho'n tìm o chian a th' ann.

Bu tràth is anmoch sinn san allt
Ag iomair 's sinn nar clann,
Ach dhealaich cuantan farsainn sinn
Bho'n tìm o chian a bh' ann.

Mo charaid earbsach gabh mo làmh,
'S sìn fhèin do làmh a-nall,
'S gun gabh sinn, cuach gu crìdheil làn
Air sgàth an tìm a bh'ann.

Gu cinnteach 's leat do bharail fhèin,
'S mo bharail fhèin tha leam-s',
'S gun gabh sinn cupan caoimhneil làn
Air sgàth an tìm a bh' ann.

M. MACRATH, Ottawa.
