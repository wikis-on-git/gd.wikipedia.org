[[Image:Trian-cos-cord.jpg|200px|thumb|right|''Tha na triantain ABE agus ACD cosmhail. Tha na triantain ABE agus FGH co-chòrdach.'']]
[[Image:Faileas-cumaidh.jpg|200px|thumb|right|''Chan eil faileas cumaidh co-ionnan ris.'']]
[[Image:Leacadh-c-c.jpg|200px|thumb|right|''Leacadh cheart-cheàrnach.'']]
[[Image:Cumadh-ceangailte.jpg|400px|thumb|right|''Ceangal ceàrnag, 4 ceart-cheàrnaich agus 12 leth-chearcaill mar aon chumadh.'']]
Ann an [[geoimeatras]], 's e loidhne-muigh nithean [[seòl-tomhais|dà-sheallach]] (2sh) a th' ann an '''cumadh'''. Tha dealachadh air a dhèanamh eadar '''cumadh''' agus ''[[cruth]]''. 'S e riochd nì a tha [[seòl-tomhais|trì-sheallach]] (3sh) a th' ann an cruth. 'S e ''cumaidhean'' a th' ann an [[cearcall]], [[ceàrnag]] agus [[triantan]], ach ''cruthan'' a th' ann an [[ciùb]], [[pioramaid]], [[priosam]] no [[siolandair]]. Faodar '''cumaidhean''' a tharraing bho chruth an iomadh dòigh, mar eisimpleir [[sealladh-plana]] no [[roinn-tharsainn]] no loidhne-muigh [[aodann (Geoimeatras)|aodainn]] sam bith aig a' chruth a tha còmhnard.

Tha an t-aon '''chumadh''' aig dà nì ma tha [[imeachd (Geoimeatras)|imeachd]], [[cuartachadh]] no [[sgèileadh]] (meudachadh no lughdachadh) ann a lìbhrigeas an dara fear gu mionaideach air an fhear eile. Faodaidh am [[factar-sgèile]] a bhith [[àireamhan àicheil is neo-àicheil|àicheil]], oir 's e cuartachadh 180° a th' anns am factar-sgèile de -1. Canaidh sinn gu bheil dà chumadh:

* '''cosmhail''' ma tha an t-aon chumadh aca,
* '''[[co-chòrdachd|co-chòrdach]]''' ma tha an t-aon chumadh agus an t-aon mheud aca.

Ach tha iad neo-ionnan ma tha an dara fear na [[faileas (Matamataig)|fhaileas]] an fhir eile.



==Cumaidhean sìmplidh==

'S e '''cumadh sìmplidh''' a th' ann ma tha e dèante de dh' earrainnean sìmplidh [[geoimeatras|geoimeatrach]] mar [[mìr loidhne|mhìrean loidhne]] no [[arc]]an [[cearcall|cearcaill]]. Tha feartan geoimeatrach mar [[farsaingeachd|fharsaingeachd]] agus [[cuairt-thomhas]] furasta dh' [[annaladh]] aig a' mhòr-chuid dheth. 'S e na cumaidhean sìmplidh as aithnichte:

* na [[poileagan|poileagain]],
* [[cearcall]], [[roinn cearcaill]] agus [[gearradh-cuairteig]], 
* [[fàinne (Geoimeatras)|fàinne]]
* [[lionsa (Geoimeatras)|lionsa]] agus [[corran (Geoimeatras)|corran]]
* [[eileaps]] agus [[ugh-chruth]]



==Leacadh chumaidhean sìmplidh==

'S e am feart aig cuid de na cumaidhean sìmplidh gun gabhar an [[leacadh (Geoimeatras)|leacadh]]. 'S e sin ri ràdh gum faodar an cur taobh ri taobh airson [[uachdar (Geoimeatras)|uachdair]] a chòmhdachadh gun bheàirn sam bith eatarra. Mar eisimpleir gabhar [[ceart-cheàrnach|ceart-cheàrnaich]] agus [[triantan|triantain]] a leacadh ach cha ghabhar [[cearcall]]an no [[sia-cheàrnach|sia-cheàrnaich]].



==Cumaidhean ceangailte==

Faodar uimhir de chumaidhean sìmplidh an cur ri chèile airson cumaidh nas toinnte dhealbhadh.  'S e '''cumadh ceangailte''' mar ainm air agus tha e furasta feartan mar [[farsaingeachd|fharsaingeachd]] agus [[cuairt-thomhas]] a dh' annaladh ma tha an cumadh air a roinn air na h-earrainnean simplidh aige.


[[category: Geoimeatras]]

[[ar:شكل هندسي]]
[[ca:Figura geomètrica]]
[[cs:Geometrický útvar]]
[[de:Form (Geometrie)]]
[[en:Shape]]
[[eo:Geometria figuro]]
[[es:Figura (geometría)]]
[[et:Geomeetriline kujund]]
[[it:Figura (geometria)]]
[[ja:図形]]
[[ko:도형]]
[[pl:Figura geometryczna]]
[[ru:Фигура (геометрия)]]
[[simple:Shape]]
[[sk:Útvar (geometria)]]
[[sv:Geometrisk figur]]
[[yi:געאמעטרישע פארעם]]
[[zh:形狀]]
