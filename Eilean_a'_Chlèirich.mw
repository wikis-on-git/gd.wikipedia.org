[[File:Acarsaideileanachleirich.jpg|thumb|right|250px|Acarsaid Eilean a' Chleirich, le [[Beinn Mhòr Choigeach]] air a chulaibh]]
'S e eilean beag a tha ann an '''Eilean a' Chlèirich'''. Tha e suidhichte air àird an iar na h-[[Alba]] air ceann [[Loch Bhraoin]]. 'S e aon  de [[na h-Eileanan Samhraidh]] a th’ ann.
Tha e suidhichte air àirde a deas [[Glas-leac Beag]] agus air àird an iar [[Eilean a' Bhotail]]. Tha e mu shia cilemeatair air falbh bho mhòr-thìr na h-Alba. <ref name=jncc>{{cite web| url=http://www.jncc.gov.uk/default.aspx?page=1862| title=Priest Island SPA Description| publisher=Joint Nature Conservation Committee| accessdate=2007-12-15}}</ref> 'S e seo na [[co-chomharran an Domhain|Co-chomharran]] aige: 57° 57′ 34″ Tuath agus  5° 30′ 25″ Iar. 

Chan eil duine sam bith a' fuireach ann.

==Cruth na tìre==
Tha Eilean a' Chlèirich cho farsaing ri 122 heactair. Tha dà phàirt mhòr àrd ann a tha à gaineamh-chlach agus tha gleann eadaraibh. Tha dà loch anns a’ ghleann ris an canar Lochan na Gleann agus Lochan Iar. <ref> Haswell-Smith, Hamish (2008): ''The Scottish Islands'', duilleag 190; Dùn Eideann, Canongate. ISBN 9781847672773</ref> 
Tha mòran lochan eile anns an eilean, seo an fheadhain as motha: Lochan Tuath, Loch Beag, Loch Dubh Meadhanach, Lochan Fada is Loch na h-Airigh.
Air àird a deas Loch na h-Airigh lorgar eaglais aosmhòr bheag bhriste agus tobhta [[bothan|bhothain]].  
Tha tursachan ro-eachdraidheil faisg air an loch seo a chaidh a chladhachadh le Harvie-Brown,  seòladair aig àm Bhioctorianach. 

Tha an t-àite as àirde sa deas an eilein faisg air Moll na h-Uaimhe, tha e 78 meatair  (256 troigh) os cionn na mara. Tha uamh ann am Moll na h-Uaimhe far an do lorg Fraser Darling cnàmhan [[muc|mhucan]], cnàmhan [[fiadh|daimh]] agus cnàmhan luaireagan.

Tha uamhan eile ann,  m. e.: Toll Eilean a’ Chlèirich air àird an ear-thuath an eilein.
 
==Fiadh-bheatha==
Tha [[fraoch]] a’ fas air a' chuid as motha den eilean ged a tha fearann coillteach beag ann cuideachd. <ref>[http://www.geo.ed.ac.uk/scotgaz/features/featurefirst1678.html. Gazetteer for Scotland]</ref>

Tha mòran [[Dòbhran|Bhiastan-dùbha]] a’ fuireach faisg air Lochan na Gleann agus Lochan Iar.

Tha 29 seòrsasaichean diofraichte de [[eun|eòin]] a’ fuireach anns an eilean, ri measg 's e na [[luaireag]]an (''hydrobates pelagicus'') aon de na seòrsaichean as motha a th’ ann. <ref name=jncc/> <ref> Haswell-Smith, Hamish (2008): ''The Scottish Islands'', duilleag 191; Dùn Eideann, Canongate. ISBN 9781847672773</ref>

Tha Eilean a' Chleirich dìonta mar Tèarmann  Nàdair Nàiseanta agus tha e aig  Comann Rìoghail Dìon nan Eun (RSPB).  Tha e aidichte mar Àite  Sònraichte Dìona (SPA). Chan eil e ceadaichte a dhol air an eilean gun chead bhon RSPB. 

==Iomraidhean==
<references/>

==Ceanglaichean a-mach==
*[http://getamap.ordnancesurvey.co.uk/getamap/frames.htm?mapAction=gaz&gazName=g&gazString=NB9255002550 Mapa aig Ordnance Survey]

{{DEFAULTSORT:Eilean A Chleirich}} 
[[Category:na h-Eileanan Samhraidh]]

{{Template:Na h-Eileanan Samhraidh}}

[[en:Priest Island]]
[[fr:Priest (Écosse)]]
