Anns an [[rianas matamataigeach|rianas]] ’s e '''siostam foirmeil''' a th' ann far a bheil ''cànan foirmeil'' agus [[àlach]] riaghailtean airson foirmlean ''deagh-dhèanta'' a thoirt bho fhoirmlean deagh-dhèanta eile. 

Tha [[aibidil]] agus [[gràmar]] aig a' ''[[cànan|chànan]] fhoirmeil''. 'S e [[àlach]] chomharran a tha anns an aibidil agus àlach riaghailtean airson foirmle a thogail a tha anns a' ghràmar. Thathar ag ràdh gu bheil foirmle ''deagh-dhèanta'' ma tha i sgrìobhte le comharran a' chànain agus air a cur ri chèile a-rèir a' ghràmair.

'S ann le siostaman foirmeil a tha dearbhaidhean matamataigeach air an dèanamh. Tha [[aicseam]]an aig bun siostam foirmeil. Tha iad air an sgrìobhadh mar foirmlean deagh-dhèanta agus tha foirmlean deagh-dhèanta eile air an toirt bhuapa. Leanaidh an argamaid ceum air cheum mar seo gus an ruigear co-dhùnadh. Is dligheach an co-dhùnadh seo mas dligheach gach ceum na h-argamaid agus 's ann mar seo a tha an co-dhùnadh ''dearbhte''. Uaireannan, bidh co-dhùnadh feumail do iomadh dearbhadh eile no gheibh e lèirsinn sònraichte do mhatamataig. Nuair sin 's e [[teoirim]] a theirear ris.

[[category:Matamataig]]

[[en:Formal system]]
[[es:Sistema formal]]
[[ja:形式体系]]
[[pt:Sistema formal]]
[[zh-tw:正規系統]]
