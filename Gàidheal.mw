'''Roimh-Ràmh'''
'Se na ''gaidheil'' daoine [[Ceilteach]] a' bhios a bruidhinn cànain [[Gàidhlig]] no gaidhealach. Tha ceithir dùthcha san latha an diugh aig a bheil eachdraidh a' tha co-cheangailte gu mòr le na gaidheil. 'Siad : [[Alba]],[[Poblachd na h-Eirinn]], [[Eirinn a'Tuath]] agus [[Eilean Mhannan]]. Tha trì de na dùthchannan seo nan riaghaltas roinneil am brionn an [[Rìoghachd Aonaichte]] (chan eil Eilean Mhannan air aonachadh) le Poblachd na h-Eirinn air leth.

Ged nach eil moran sam bith a bruidhinn a' ghàidhlig tuileadh ann an gin de na dùthchannan a tha air an aimneachadh b'abhaist gur e am prìomh cànan aig an sluagh-mhòr agus na rìghrean còmhla ri na h-uaislean eile.

==Eachdraidh nan Gaidheal==
'S'ann fo gaidheil a bha Alba stèidhichte 'nuair a ghabh [[Coinneach mac Alpin]], Rìgh [[Dal Riada]] - an sean rìoghachd a bh'aig a chiad gaidheil ann an Alba, grèum air slat rìoghail na [[Cruithnich]] agus mar seo bha aonachadh eadar an dà dhùthcha. 'Sann trobh a' mhàthair, ban-phrionnsa Cruithneach, a' bha cothrom aig Coinneach suithe air an [[Cathair-Rìoghal]] aig [[Pictavia]] agus bha gu leòr pòsadh agus cairdeas eadar na Gaidheil agus na Cruithnich. Mar seo an dèidh do ghàidheil cùmhachd fhaighinn thoisich a'ghàidhlig buaidh a' dheanamh air cànan nam Pict agus ged nach robh uidhear a ghàidheil ann an Alba ri Cruithneach (tha dùil gun robh coir air naoi Cruithneach airson a h-uile Gaidheal) am brionnn coir air ceud/dà cheud bliadhna cha robh cail ach cùimhne de chànain na Cruithneach air fhagail. 'Se Gàidhlig am prìomh cànan ann am [[Breatainn]] a'tuath a' nis.

==Tighean na Lochlannaich==
'Sann o' [[Eirinn]] a' dh'imrich na gaidheil a' dh'Alba agus 'se gàidhlig an cànan a bh'air a bhruidhinn air feadh an t-eilean ud. Dh'atharaich seo an dèidh an naoieamh linn 'nuair a thoisich sgrios nan [[Lochlannach]] agus le ionnsaigh fiathach ghabh iad cùmhachd tarsainn air pairtean mòr den eilean - mar eiseimplair, an [[Dubh Linn]] air a neo 'san latha an diugh 'Dublin' sa bheurla agus [[Baile Ath Cliath]] 'sa ghàidhlig.

Chan ann a bh'ainn an Eirinn a lorgadh tù [[Gall]] bhon [[Lochlan]] a' deanamh creach agus sgrios ach cuideachd an Alba, Mhannan (far an do ghabh iad grèum air an cathair-rìoghal) agus gu mòr ann an [[Sasainn]] far an do dh'ionnsaigh iad bho rìgh [[Cnut]] air a no Cannute 'san aon-deugamh linn agus cheannsaich iad an dùthaich.
Ann an Alba chaidh [[na h-Eileanan Siar]] agus a'mhòr chuid den taobh Iar den dùthaich a ghlètheadh fo cùmhachd nan Lochlannaich - 'sann mar seo a' tha an t-ainm '[[Innse Gall]]  again air na h-eilean'san latha an diugh ged a' se 'Innse Gàidheal' a bhiodh nas fìrinneach.

Chan ann gu tighean [[Somhairle]], an gaisgeach ainmeil ud a thoisich [[Rìoghachd nan Eilean]] agus a' dh'fhag iomadach teaghlach cùmhachdach mar [[Clann MhicDhòmhnaill]] mar a ' Shìol a fhuair na Gaidheil buaidh agus cùmhachd air na Gall anns na [[meadhan aoisean]].

==Gàidhlig a Crìonadh an Alba==
[[Image:Hicksed2.JPG|thumb|right]]
Mun àm seo thoisich gàidhlig a càll talamh ann an taobh a-deas agus oirthir Alba. Chan eil cinnt ann carson a thoisich seo ach tha e coltoch gun robh barrachd air aon adhbhair ann - nam miosg am bàs mòr a bh'anns an taobh a' deas de dh'Alba trobh na cogaidhean a sheas iomadach bliadhna an aghaidh Sasainn agus an t-imreachadh a' rinn gall - Sasannaich mar is tric - a'tuath gu Alba. Ghluais uaislean [[Normannach]] bhon [[Fhraing]] a'steach cuideachd agus còmhla rùthsa thanaig saighdear agus luchd-leanbhainn eile a dùthchannan mar an [[t-Olaind]] agus [[a'Ghearmailt]].

Mu dheireachd dh'fhas taobh a-deas Alba a bharrachd air an iar-dheas - [[Gall-Gàidhealabh]] , cho làn Goille is gur e an [[Galldachd]] an t-ainm a bh'air agus [[a'Ghàidhealtachd]] a bh'air taobh-tuath,iar-thuath agus na h-eileanan siar.

Mun t-àm [[an t-Atharrachadh Creideimh]] no 'Reformation' anns an siamh linn deug cha robh ach còir air leth de sluagh Alba aig an robh a'ghàidhlig agus bha [[Albannaich]] Gall gu mòr a tionndadh ann aghaidh na gaidheil. 'Sann aig an t-àm seo a rinn iad oidhirp atharrachadh an t-ainm aig a' ghàidhlig bho 'Scottis', no 'Scottish' gu 'Irish' no 'Erse' agus an cànan aca fhèinn, [[a'Bheurla Ghallda]] , gu 'Scots.'

==Deireadh an Tighearnas agus toiseach a'Chreach==
[[Image:MapC2.JPG|thumb|right]]
Anns a'bhliadhna [[1493]] chrìochnaich [[Tighearnas nan Eilean]] agus, seach nach robh cùmhachd no riaghaltas gaidhealach ri lorg, thoisich àm 'nuair a' bha sabaid is goid cumant 'sa ghaidhealtachd. Chanair 'Linn nan Creach' ris an t-àm seo agus tha a-mhòr chuid de shean bhàrdachd gàidhlig o' na bliadhnaichean seo.

Le na linntean a leanas tha nas lugha agus nas lugha Albannaich a' bruidhinn a'ghàidhlig agus tha a ghàidhealtachd a fàs nas lugha cuideachd. Aig an aon àm tha [[Beurla]] a deanamh ionnsaigh mòr an aghaidh a'ghàidhlig ann an Eirinn an deidh do na h-uaislean imirch gu tìr mòr an [[Roinn Eorpa]] le feagal bho na [[Sassannaich]] ( Chanair 'Flight of the Earls' ris an seo anns a' bheurla) .
Thug seo cothrom do Shasainn, a' bha air cùmhachd fhaighinn an Eirinn o' chionn linntean, sluagh mhòr de Ghoille a' ghluasad - mar is abhaist bhon [[Galldachd]] gu [[Eirinn]] agus [[Ullamh]] gu h-àraid. Bhrìs seo an Gàidhealtachd Mòr a bh'ann fo taobh an iar-dheas de Eirinn gu ear-thuath de dh'Alba agus bhon àm  is tha barrachd agus barrachd atharaichean a' nochdadh ann an gàidhlig an dà dùthaich gu, mu dheireach, bha dà (trì le Mhannan) chànain atharaichte ann.

An deidh càll [[Blàr Chuil Lodair]] chaidh sgrios agus mùirt mùr a' dheanabh tron Gàidhealtachd fo [[Duke a'Chumberland]]. Stèidhich an riaghaltas làghan an aghaidh aodach, ceòl agus dualchas eile nan gàidheal. Bha feum aig clann na h-uasilean a' dhol gu sgoiltean beurla 'sa Ghalldachd an dèidh achd fòghlam agus le achd fòghlam naiseanta chaidh cuir às do sgoiltean gàidhlig agus dh'fheumadh a h-uile leanamh dhol gu sgoil a bha cleachdadh a' bheurla.

==An latha an Diugh==
'San ficheadamh linn tha a' ghaidheal agus a' ghàidhealtachd air fàs nas gàn agus nas lugha nas luath na aig àm sam bith an eachdraidh. Bha mu 280,000 gaidheal an Alba aig toiseach an linn agus a-nis tha fo 60,000. Ged a' tha an cànan air toiseachadh taic fhaighinn fo pàrlamaid Bhreatainn agus Alba le sgoiltean a teagaisg 'sa chànan chan eil fios an dèid a sàbhaladh.

Ann an [[Eirinn]] chaidh taic làidir a thoirt dno cànan fon [[Poblachd]] agus is e am prìomh cànan aig an riaghaltas is tha mòran fòghlam air a' thoirt seachadh sa chànan ach tha e fhathast a crìonadh le mu 70,000 neach a' bhios ga chleachdadh mar prìomh cànan (ged a chaineas mu 1.5 millean gu bheil iad fileanta gu ìre mhath no uabhasach math.)

Ann an Mhannan bhasaich a'ghàidhlig le [[Ned Maddrell]] ann an 1974 ach tha feadhainn a' tha air ionnsacheadh agus a' bhios ga bruidhinn rin clann.

Ann an Ameriga a'Tuath chan eil ach mu 1,000 gaidhael air fhàgail den sluagh a dh'imrich - uile ann an [[Cape Breton]] an [[Alba Nuadh]]. Tha a chuid mhòr den luchd seo gu math aosd ach tha ruid beag fòghlam tro mheadhan a' ghàidhlig ann le colaistean gàidhlig agus sgoiltean samhraidh.

==Aistidhean Co-Cheangailte==
*[[Dal Riada]]
*[[Alba]]
*[[Eirinn]]
*[[Eilean Mhannan]]
*[[Gàidhlig]]
*[[Gall]]
*[[a'Ghaidhealtachd]]
*[[a'Ghalldachd]]
*[[Cànan]]
*[[Lochlannaich]]
*[[Fòghlam Gàidhlig]]
*[[Eachdraidh Fòghlam ann an Alba]]
*[[Fuadach nan Gaidheal]]
*[[An Goirt Mòr]]
*[[Linn nan Creach]]
*[[Cànain ann an Alba]]

[[Category:Eachdraidh na h-Alba]]

[[de:Skoten]]
[[en:Gaels]]
[[es:Escotos]]
[[fr:Gaëls]]
[[ga:Gael]]
[[no:Gæler]]
