[[Image:Glen shiel.jpg|thumb|'''Blàr Ghleann Sheile''', a' sealltainn an-iar bho loidhnichean arm an riaghaltais.
Tha Sgurr na Ciste Duibhe air an làimh cheart dheth]]

''Tha obair fhathast ga dhèanamh air an duilleig seo''.

Air an 10mh latha dhen Ogmhios [[1719]], air feasgair latha grianach teth, chaidh feachdan nan [[na Seumasaich|Seumasach]] a sgapadh às dèidh sabaid dian a mhair ceithir uairean a thìde, aig bonn Sgurr na ciste Duibhe ann an Gleann Sheile, [[Alba]]. Thug seo ar-a-mach 1719 nan Seumasach gu crìche.

===Na lean chun a' bhlàir===
As t-earrach, [[1719]], thàinig feachd beag Spàinnteach, dà long-cogaigh agus mu thrì cheud saighdear, air tìr an Loch Aills, air cost an-iar [[Gàidhealtachd na h-Alba]]. Nam measg bha na h-Albannaich Marcais Tullibardine agus Uilleam Dubh MacCoinnich, an còigeamh Iarla Shìophort. Bha an dithis aca nan Seumasaich bho riamh, agus nam fògarraich às dèidh ar-a-mach [[1715]]. Bha an t-ar-a-mach a rinneadh an 1719 gu mòr an urra ri taic bhon Spàinn; 's e bha fa-near dhan [[:en:Giulio Alberoni|Chardinal Alberoni]], riaghaltas Bhreatainn a chur cugallach.

Cha robh còir air an fheadhainn a thàinig air tìr air a' Ghàidhealtachd ach a bhith mar dibheairsean; a rèir a' phlana aig Alberoni, thigeadh am mòr-fheachd Spàinnteach air tìr an ceann a deas Shasainn, fo chommand Dhiùc Ormonde, ach chaidh an cabhlach Spàinnteach a bha ga ghiùlan a sgapadh le stoirmean agus dh'fhàgadh an còmhlan san àird a-tuath nan aonar.

Rinn na Seumasaich gearasdan agus pùdar-lann de [[Chaisteal Eilean Donan]], agus theann Uilleam Dubh air reasamaid a chruinneachadh de dh'fhir an àite - a' chuid a bu mhò dhiubh de Chlann MhicRath is Chlann Mhic a' Mhathain - oir 's ann leis-san a bha an sgìre seo dhen a' [[Gàidhealtachd na h-Alba|Ghàidhealtachd]] mus deach a thoirt bhuaithe ri linn tachartasan [[1715]].
Rè ùine, ràinig Iain Chamshron Loch Iall agus feadhainn de [[Clann Chamshron|Chlann Chamshron]]; thàinig bràthair a b'òige Thullibardine, [[am Morair Seòras Moireach]] cuideachd, le fir Athaill.

===An dèanamh-deas===
Nuair a chuala na Seumasaich gun robh an Seanalair Wightman a' tighinn mun coinneamh às [[Inbhir Nis]] rathad [[Cille Chuimein|Chille Chuimein]] is Ghleann Mhoireasdan, rinn Tullibardine adbhanns suas an gleann, agus shuidhich e arm beag - mu 1,200 fear - far as cumhainge an gleann, fìor deagh àite airson tilleadh a chur air arm Wightman. Dhaingnich na Seumasaich na loidhnichean aca le ballaichean beaga cloiche, a chithear fhathast. 

===Am blàr===

[[Category:Eachdraidh na h-Alba]]
[[Category:Na Seumasaich]]

[[en:Battle of Glen Shiel]]
[[es:Batalla de Glenshiel]]
