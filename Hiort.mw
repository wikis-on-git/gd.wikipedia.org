[[Image:St Kilda Village Bay.jpg|thumb|Bàgh a’ Bhaile, Hiort]]
[[Image:St Kilda Stac Lee.jpg|thumb|Stac Lee]]
[[image:kilda2876.png|thumb|Clàr]]

Tha na h-eileanan ris an canar '''Hiort''', a’ chuid as iomallaiche a dh'[[Alba]], 41 [[mìle]] (68 [[cilemeatair]]) an iar air [[Beinn a’ Bhaoghla]] ann an [[Ìnnse Gall]] na h-[[Alba]]. Tha na h-eileanan seo, len cuid bhearraidhean is stacan, air àite sìolachaidh cho cudromach ’s a tha air ceann an iar thuath na [[Roinn Eòrpa]] airson [[eòin-mhara]]. Nuair a dh’fhàg na daoine ann an [[1930]], thàinig eachdraidh iongantach air tighinn beò gu crìch.

Dh’fhàg an còigeamh [[Iarla Bhòid]] Hiort aig [[Urras Nàiseanta na h-Alba]] mar dhìleab ann an [[1957]]. Chaidh a chomharrachadh san aon bhliadhna mar [[Tèarmann Nàdair Nàiseanta le Glèidhteachas Nàdair|Thèarmann Nàdair Nàiseanta le Glèidhteachas Nàdair]] (Dualchas Nàdair na h-Alba a-nis). Dìreach mus do chaochail e, dh’aontaich Iarla Bhòid pìos beag fearainn a thoirt air mhàl do [[Ministrealachd an Dìon|Mhinistrealachd an Dìon]] mar stèisean-lorgaidh [[ràdar|ràdair]] airson raon nan urchraichean ann am Beinn a’ Bhaoghla ann an Innse Gall.(Chaidh an aonta màil ùrachadh ann an [[1976]] airson 25 bliadhna eile.)

An-diugh, tha na trì buidhnean seo, [[Urras Nàiseanta na h-Alba]], [[Dualchas Nàdair na h-Alba]] agus [[Ministrealachd an Dìon]], ag obair ann an co-bhanntachd gus program [[glèidhteachas|glèidhteachais]] agus rannsachaidh a leudachadh air na h-eileanan airson a bhith cinnteach gun tèid [[Làrach Dhualchas na Cruinne]] a chumail gu math agus a dhìon.

Chaidh Hiort a chomharrachadh iomadh uair aig ìre eadar-nàiseanta airson dualchas agus nàdar air leth.

==Ceangalan a-muigh==
*[http://www.hiort.org.uk/ Hiort - Urras Nàiseanta na h-Alba Làrach Dhualchas na Cruinne]
*[http://www.cne-siar.gov.uk/gaelic/grd/eachdraidh/sgeulachdan/hiort.htm Eachdraidh Hiort] bho GRD Stòr-dàta

[[Category:Eileanan na h-Albann]]

[[ca:Saint Kilda]]
[[cs:St. Kilda (Skotsko)]]
[[cy:Sant Kilda]]
[[de:St. Kilda (Schottland)]]
[[en:St Kilda, Scotland]]
[[es:Saint Kilda]]
[[fi:St. Kilda]]
[[fr:Saint-Kilda]]
[[he:סנט קילדה]]
[[hu:Saint Kilda-szigetcsoport]]
[[is:St. Kilda]]
[[it:Saint Kilda]]
[[ja:セントキルダ島]]
[[nl:Saint Kilda]]
[[no:St. Kilda]]
[[pt:Saint Kilda]]
[[sv:St Kilda]]
