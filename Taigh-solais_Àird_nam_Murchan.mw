[[File:Ardnamurchan Lighthouse3.jpg|thumb|right|300px|Taigh Solais Aird nam Murchan]]
Tha '''Taigh Solais Aird nam Murchan''' suidhichte aig [[Ardnamurchan Point|Rubha Aird nam Murchan]],  mu leth mhìle air falbh bhon  chnoc bheag ris an canar ''[[Corrachadh Mòr]]'', an t-àite as fhaide iar air tìr-mòr Bhreatainn. 'S ann an seo far bhios a’ chladaich dheasaich den leth-eilean [[Aird nam Murchan]] (a’ leanntain ''Loch Sunart'' agus a' [[An Caol Muileach|Chaol Mhuileich]]) a’ ruith le chèile leis a’ chladaich thuathaich a tha air ruith le [[Rùm]], [[Eilean nam Muc]], [[Eige]] agus leis [[an t-Eilean Sgitheanach|an Eilean Sgitheanach]]. 'S e seo na [[Co-chomharran an Domhain|co-chomharran]] a tha aige: 56° 43.6 Tuath agus  6° 13.4 Iar.

==Ainm==
Chan eilear cinnteach cò às a thàinig ainm an taigh solais. Tha dà bheachdan ann:
Tha aon mìneachadh ag ràdh gun tàinig e bho na faclan "''Airde''" agus "''Muirchu''" ([[Dòbhran|biast dhùbh]]) neo [[ròn]] <ref> 
[http://www.scottish.parliament.uk/vli/language/gaelic/pdfs/placenamesA-B.pdf Iain Mac an Tailleir] (pdf-Datei), "Placenames",  Duilleag 7,  Pàrlamaid na h-Alba (englisch)</ref> agus a' ciallachadh: àite nan biastan dubha. Tha am mìneachadh eile ag ràdh gu bheil an t-àinm ceangailte leis an fhacal: "''Muirchol''"  leis a' chiall: àite spùinneadairean-màra.

==Eachdraidh==
'Sa bhliadhna 1845 cheannaicheadh 20 acair-fearainn bho Alexander Cameron airson 20 nòtaichean. Fhuair e cuideachd 58 nòta airson nan trioblaidean a bha aige aig an àm nuair a bha an taigh solais air a thogail. 

Rinn [[Alan Stevenson]] an dealbhadh. Bha esan a’ buantainn do theaglaich Stevenson,  a bha ainmeil air sgàths gun robh iad a’ dealbhaidh an cuid as motha de na taighean-solais ann an Alba. 'S e Taigh Solais Aird nam Murchan an t-aona fear air feadh an saoghail a tha deilbhte anns an stoidhle [[An Eipheit|eipheiteach]] <ref>[http://www.ardnamurchanlighthouse.com/lighthouse.html ardnamurchanlighthouse] (Beurla)</ref> . Chaidh an tùr a thogail le clachan eibhir a thàinig às an eilean [[Muile]]. Bathar ag obair trì bhliadhnaichean gus an robh an taigh-solais deiseil. San [[5 an Damhair]] [[1849]] chaidh an solas a losgadh airson a' chiad turas.    

An uair sin bha dithis luchd-obrach a’fuireach an-seo, b'e 18 nòtaichean gach bliadhna am pàidheadh a bha aca. Bha cothrom aca cuideachd dà [[bò|bhò]] agus dùsan [[Caora|caoirich]] a chumal airson a bhith beo. 

Sa madainn 22 am Faoilleach 1852 bha stoirm mhòr ann, chaidh piosan den tùr a bhriseadh le  dealanach. Thuit 40 troigh den rathad anns a’ mhuir agus bhris an cuid as motha den bhalla, a tha timcheall  na togalaichean, sios. Ged a bha bàta na luchd-obraich na laighe 15 troighean  nas àirde na a’ mhuir làn mu dheireadh, bhris e às a chèile fo chumhachd nan tonnan àirde.

Bhon bhliadhna 1988 bidh an taigh solais ag obair fèin-ghluasadach, bidh an ''Northern Lighthouse Board'' a’ gabhail cùram air a-nise.  Bhon bhliadhna 1996 tha taigh na luchd-obraich agus na togalaichean eile aig an ''Ardnamurchan Lighthouse Trust''. Tha ionaid airson luchd-turais ann a-nise. Gheibh an luchd-turais fiosrachadh a bharrachd air sanas-fiosrachaidh ann am [[Beurla]] agus ann an [[Gàidhlig]] a chaidh a chur an àrd aig cois an taigh solais.

==Togalaichean==
[[File:Ardnamurchan Lighthouse road.JPG|thumb|right|250px|An rathad, air an làimh chlì tha an solas-trafaig]]

Tha an taigh solais 35 meatair a dh’ àird os cionn an talamh, tha staidhre ann le 152 ceum. Tha e 55 meatair a dh’ àird os cionn na mara, tha an solas ri fhaicinn aig astar 24 mìltean. ‘S e sin an  “''character''” aige: Flashing (2) White every 20 Secs. 

Aig cois an taigh solais  tha inneal dearg ann airson fuaim àrd mhòr a dhèanamh, ma bhios e ceòthach. Ach chan eil an inneal seo ag obrachadh, tha fear ùr dealanach am broinn an tùir.

Dh’atharrachadh taigh luchd-obraich gu taigh tasgaidh. Tha an taisbeanadh a’ sealltainn ciamar a bhios an taigh solais ag obrachadh. Tha seòmar eile ann làn fhiosrachdaidh mun dòigh beatha na luchd-obraich anns na [[1940an]]. Air a thaobh tha taigh nan innealan. Anns an t-seann stàball tha [[cafaidh]] agus [[bùth]] ann a-nis. 

Tha an rathad chun an taigh solais gu math caol is luibeach, mar sin tha solas trafaig ann. Cannar gur e sin an t-aona fear a tha ann airson 50 mìle. <ref>[http://www.undiscoveredscotland.co.uk/kilchoan/ardnamurchanpoint/index.html undiscoveredscotland] (Beurla)</ref>

== Iomraidhean ==
<references/>

== Ceanglaichean a-mach==
* [http://www.nlb.org.uk/ourlights/history/ardnamurchan.htm Northern Lighthouse Board] (Beurla)

{{Commonscat|Ardnamurchan Lighthouse|Taigh Solais Aird nam Murchan}}

[[Category:Ailtireachd]]
[[Category:Alba]]
[[Category:Muir]]

[[de:Ardnamurchan-Leuchtturm]]
