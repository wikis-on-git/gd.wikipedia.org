'S e '''[[roinn (matamataig)|roinn]] le [[neoni]]''' a th' ann far a bheil an roinniche co-ionnan ri neoni. Faodaidh seo a bhith air a sgrìobhadh <math> \frac{x}{0} </math>, far am biodh <math>x\,</math> na duais-roinn. Chan eil brìgh a thoirt do '''roinn le neoni''' ann an [[ailseabra]], ach uaireannan tha comas againn mìneachadh a thoirt dhith ann an [[anailis matamataigeach|anailis]] far an aom luach na roinn-àireimh ri teòr fhad ’s a tha [[fuincsean]] an roinniche a’ dlùthachadh ri neoni.



==Do-dhèantachd roinn le neoni==

Smaoinich air a' cho-aontar a leanas:

::<math> \frac{1}{0}=x </math>

Chionns gu bheil [[iomadachadh]] agus [[roinn (matamataig)|roinneadh]] nan obrachaidhean mùiteach, faodar a' sgrìobhadh cuideachd:

::<math> 1 = 0 \cdot x </math>

Ach chan eil ann luach de <math>x\,</math> a ni 1 an dèidh [[iomadachadh]] le [[neoni]]. 'S ann '''do-shònrachaidh''' a tha [[àireamh]] sam bith air a roinn le neoni.

Nise, smaoinich air a' cho-aontar:

::<math> \frac{0}{0}=x</math>

Ma tha brìgh aig seo, faodar a sgrìobhadh cuideachd:

::<math>0=0 \cdot x </math>

Ach tha seo fìor do gach luach de <math>x\,</math> sam bith. 'S ann '''neo-shònraichte''' a tha neoni air a roinn le neoni.

Nas foirmeile, smaoinich air [[fàinne cho-iomlaideach]] – 's e sin [[àlach]] le dà [[obrachadh càraideach|obrachadh]] ([[cur-ris]] agus [[iomadachadh]]) agus na feartan cumanta [[ailseabra]] aca ([[co-thiomsachd]], [[co-iomlaideachd]] agus [[sgaoilidheachd]]) – mar eisimpleir tha na [[fìor-àireamh]]an agus na h-[[àireamh cho-fhillte|àireamhan co-fhillte]] den t-seòrsa seo. Thathar a' toirt fa-near gur h-e 0 an eileamaid ionnanachd [[cur-ris]] agus gur e 1 an eileamaid ionnanachd [[iomadachadh|iomadachaidh]]. Tha e na chuibheas sealltainn nach eil eileamaid co-thionndaidh aig neoni.

Smaoinich gum b' e co-thionndadh neoni ann agus <math>a\,</math> mar ainm air. Chionns gur h-e a h-aon gach [[àireamh]] a tha air [[iomadachadh]] leis a’ cho-thionndadh aice:

::<math> 1=a \times 0 </math>

Nise, tha 0 + 0 = 0 agus gabhar a' sgrìobhadh cuideachd:

::<math> 1=a \times (0+0) </math>

Fo lagh an sgaoilidh:

::<math>\begin{align}
 1 & = (a \times 0) + (a \times 0) \\
   & = 1 + 1 \\
   & = 2 \\
\end{align}</math>

Mar os cionn, tha <math>0 = 0 + 0 + 0\,</math>, agus <math>0 = 0 + 0 + 0 + 0\,</math>, agus san dòigh seo bhiodh gach àireamh co-ionnan ris a cèile. Agus chionns gu bheil:

::<math> 0 \times x=0</math>,

...feumar a cho-dhùnadh nam biodh co-thionndadh aig neoni, bhiodh a h-uile àireamh co-ionnan ri neoni. 'S e sin ri ràdh, far a bheil na feartan cumanta [[ailseabra]] (gu h-àraidh [[sgaoilidheachd]]), chan eil roinn le neoni comasach ach am bheil neoni na aon àireamh anns an [[àlach]].



==Bun-bheachd luach teòir==

Ged nach eil brìgh den roinn-àireimh <math> \tfrac{1}{0}</math> fhèin, 's urrainnear brìgh a thoirt do luach teòir na roinn-àireimh <math>\tfrac{1}{x}</math>  fhad 's a tha ''x'' a' dlùthachadh ri neoni. Mar as dlùithe ri neoni a thèid ''x'', 's ann as mò a dh' fhàsas luach na roinn-àireimh agus leanaidh seo gun crìoch. Tha seo air a sgrìobhadh:

::<math> \lim_{x \to 0}\frac{1}{x}=\infty </math>

Ged tha an coltas air gu bheil [[eicrioch]] na "luach teòir", chan e teòr idir a th' ann an eicrich. Tha an co-aontar seo a' sealltainn nach eil crìoch aig an roinn-àireimh fhad 's a tha ''x'' a' dlùthachadh ri neoni.

Thathar air a bhith a ghabhail ris gur e àireamh dhearbh a th' anns an roinniche. Ma tha ''x'' a' dlùthachadh ri neoni bho thaobh nan [[àireamhan àicheil is neo-àicheil|àireamhan àicheil]]:

::<math> \lim_{-x \to 0}\frac{1}{x}=-\infty </math>

Chan eil e gu diofar an ann às a làimh chlì no às a làimh dheis a ruigeas neoni. Ri linn seo, aig neoni fhèin:

::<math> -\infty = \frac{1}{0} = +\infty </math>

...ach chan eil mòran seagh dha ach nach eil soidhne aig eicrich (mar nach eil aig neoni).



==Loidhne-thilgidh nam fìor-àireamhan==

'S e loidhne-thilgidh nam [[fìor-àireamh]]an an t-[[àlach]] <math> \mathbb{R} \cup \{ \infty \}</math>. 'S ann a tha an cearcall air a cruthachadh le bhith a' cur ri chèile foirchinn na loidhne-àireamh aig [[eicrioch|eicrich]]. 'S e eicrioch neo-shoidhneach a tha seo agus 's ann a leanas gu bheil <math>-\infty = +\infty </math>. Anns an t-structair seo, faodaidh an seagh a bhith aig <math>\tfrac{x}{0}=\infty</math>, fhad 's nach eil <math>x = 0 \,</math>, agus cuideachd aig <math>\tfrac{x}{\infty}=0</math>. Chan e raon a th' anns an t-structair seo agus chan eilear an dùil gun obraich e mar gum b' e. Mar eisimpleir chan eil seagh aig <math> \infty + \infty </math> air an loidhne-thilgidh.

Bheir an loidhne-thilgidh dòigh shìmplidh dhuinn airson seagh a chur air fuincseanan a thèid do dh' eicrich agus a thilleas bho eicrich àicheil, mar eisimpleirean  <math> y=\tfrac{1}{x}</math> , <math>y=\tan(x)\,</math>, agus iomadh eile.



==Cruinne Riemann==

'S e analog na loidhne-thilgidh aig na h-[[àireamh cho-fhillte|àireamhan co-fhillte]] a th' anns a' '''chruinne Riemann'''. Seo an t-àlach <math> \mathbb{C} \cup \{ \infty \}</math> far a bheil <math> \infty \,</math> na puing aig eicrich. 'S e lùbadh plàna nan [[àireamh cho-fhillte|àireamhan co-fhillte]] air uachdar cruinne gus an till iomall a' phlàna ri chèile aig an aon phuing – [[eicrioch]]. Tha neoni agus eicrioch nan pòlaichean a tha mu choinneamh a chèile air a' chruinne agus tha loidhne-thilgidh nam [[fìor-àireamh]]an na prìomh-chearcall dhith. Chan e raon ailseabrach a th' anns a' chruinne Riemann, ach tha e air leth cudromach ann an anailis cho-fhillte.


[[category:àireamhachd]]

[[cs:Dělení nulou]]
[[de:Null#Division]]
[[en:Division by zero]]
[[es:División por cero]]
[[fr:Division par zéro]]
[[ko:0으로 나누기]]
[[it:Divisione per zero]]
[[nl:Delen door nul]]
[[ja:ゼロ除算]]
[[pl:Dzielenie przez zero]]
[[pt:Divisão por zero]]
[[simple:Division by zero]]
[[sv:Division med noll]]
[[th:การหารด้วยศูนย์]]
