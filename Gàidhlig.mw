{{cleanup}}
{{Gàidhlig}}
'''Gàidhlig''' (mar is trice '''A' Ghàidhlig''') : Ball den teaghlach de chànain [[Ceilteach]] 'Goidelic' a tha anns a' Ghàidhlig. Tha [[Goideleach]] a' gabhail a-steach na cànain Gàidhealach gu lèir ; Gàidhlig na h-Alba, Gàidhlig na h-Eireann no [[Gaeilge]], agus Gàidhlig Eilean Mhanainn no [[Gaelg]] Vanninagh agus gu dearbh chan eil anns an fhacal "Goideleach" ach seann fhacal a tha a' ciallachadh "Gàidhealach". Tha a h-uile cànan Gàidhealach air fàs bho an t-seann Ghàidhlig a bha ar sinnsearan a' bruidhinn o chionn còrr is mìle bliadhna - an cànan ris an canar "Old Irish" mar is tric anns [[a' Bheurla]] ged a bhiodh "Old Gaelic" nas cuimsich. Ann an Alba mar is àbhaist 's e "Scottish Gaelic", "Scots Gaelic" no gu tric "Gaelic" a-mhain a' bhios daoine ag èigheach air an cànan. Air taobh a-muigh na h-Alba bidh feadhainn ag ainmeachadh na Gàidhlig mar "Scottish" no "Scots" ach chan eil seo cumanta ann am [[Beurla na h-Alba]] oir tha ciall an dàra facal seo air atharrachadh tarsainn air na linntean gu bhith a' ciallachadh [[a' Bheurla Ghallda]] ris an canar "Scots", "Lowland Scots" no "Lallans" is "Doric" anns a chainnt fhéin.

[[Image:240px-Sanas.jpg|thumb|240px|right|Tha ainmean àitean ann an litreachadh Gàidhlig a' fàs nas cumanta air sanasan-rathaid air feadh a' Ghàidhealtachd.]]

'S i a' Ghàidhlig an cànan dualchasach aig na [[Gàidheil]] agus tha ceangail daingeann aice ris [[a' Ghaeilge]] a tha air a bruidhinn ann an [[Éirinn]]. 'S e cànan eachdraidheal de chuid mhòr de dh'[[Alba]] a th' anns a' Ghàidhlig agus is ann airson nan seann Ghàidheil, a bha ainmichte mar "[[Scotti]]" leis na [[Goill]] ann an [[Laideann]], a chaidh [[Alba]] ainmeachadh mar [[Scotia]] no [[Scotland]] anns na cànain [[Gallda|Ghallda]]. Chan eil cinnteas ann mu dè cho fada 's a tha eachdraidh na Gàidhlig ann am Breatainn a tuath ach tha feadhainn air an smuain a chur air adhart gun robh i air a bruidhinn ann an [[Earra-Ghaidheal]] ro teachd nan [[Ròmanach]] ach chan eil co-aontachas ann air a' chuspair seo. Le stèidheachadh [[Rìoghachd Dhál Riata]] mu àm na 4mh linne, agus e a' deanamh ceangail eadar an seann roinn de dh'[[Ulaidh]] ann an taobh a tuath na h-Éireann agus taobh siar na h-Alba, dh'fhàs cùmhachd agus sgaoil na Gàidhlig agus bha buaidh mhór aig an [[Eaglais Gaidhealach|eaglais Gaidhealach]] air a' chànan, agus i a' sineadh a-mach tarsainn air Breatainn a tuath. Tha dearbhadh ainmean-àite a' sealltainn gu robh a' Ghàidhlig air a bruidhinn anns na [[Gall-Ghàidhealaibh]] mun 5mh no 6mh linn.

[[Image:RossScotLang1400.JPG|thumb|220px|Aon smuain air an dealachadh chànain an 1400]]

An dèidh greis ghabh a' Ghàidhlig àite cànan nan [[Cruithneach]] gu tuath an [[Uisge For]] agus cho fadalach ris an 15mh linn, b' e ''Scottis'' an t-ainm a bha oirre anns [[a' Bheurla]]. Thòisich a' Gàidhlig a' crìonadh ann an tìr-mhór na h-Alba mu thoiseach na 13mh linn agus leis a-seo thòisich i a bhith a' call a h-inbhe mar chànan nàiseanta, agus mu thoiseach na 15mh linn bha sgeul air tighinn [[Mì rùn mòr nan Gall]] agus cò-strì eadar na h-Albannaich Ghàidhealach agus na h-Albannaich Gallda. Ged a bhàsaich a' Ghàidhlig anns a' chuid as motha den [[Ghalldachd]] bha i fhathast air a bruidhinn ann am pàirtean mar [[Charraig]] agus na [[Gall-Ghàidhealaibh|Ghall-Gàidhealaibh]] cho fadalach ris an 18mh linn.

Anns na bliadhnaichean moch anns an 16mh linn, dh'atharraich na Goill ainm na Gàidhlig bho Scottis gu "Erse" (agus sin a' ciallachadh [[Eirinneach]]) agus bho an uair sin 'se buidheann de [[dual-chainnt|dhual-chainntean]] a dh'fhàs bho'n t-seann Bheurla ris an canar [[Beurla Mheadhanach]] no "Middle English" ann am Beurla an latha an diugh a bha air am bruidhinn am broinn [[Rìoghachd na h-Alba]] a bha air an ainmeachadh mar Scottis (agus bhon an sin Scots). Ge-ta, tha àite fhathast aig a' Ghàidhlig ann an [[Dualchas na h-Alba|dualchas na h-Alba]] agus cha do chaill i a-riamh a h-inbhe gu lèir mar chànan nàiseanta na h-Alba agus 's iomadh Albannach a bhios ag aithneachadh an àite chudromach aice anns an dùthaich agus ann an eachdraidh na dùthcha, gun diofar am bheil a' Ghàidhlig aca fhèin, ach le feadhainn eile a' cur dì-meas oirre mar chànan roinneil gun àite no eachdraidh ach anns [[a' Ghaidhealtachd]] agus an [[Innse Gall]].

Tha [[beul aithris]] agus dualchas [[litearra]] làidir aig a' Ghàidhlig agus i air a cleachdadh mar chànan nam bàrd fad linntean. Chrìon an cànan gu mór le sgiùrsadh nan [[Gaidheil]] an dèidh [[Blàr Chuil Lodair]] an [[1746]] agus [[Fuadaichean na Gaidhealtachd]] 'san 19mh linn.

[[Image:240px-Mallaig sign.jpg|thumb|240px|right|[[Sanas]]-rathaid dà-chànanach eile, aig a' Mhalaig 'san [[Alba]] siarach.]]



==Fuaimneachadh==

===Fuaimreagan===

Tha an t-[[sràc throm]] aig na fuaimreagan na Gàidhlige, leis na litrichean ''à, è, ì, ò, ù''. Tha an t-[[sràc gheur]] air uairibh air fhaicinn ann an sgrìobhaidhean, le ''é'' agus ''ó'' comharraichte, ach am bitheantas, tha sràc throm aig a h-uile fuaimreag.

{| class="wikitable"
|+ A table of vowels with pronunciations in [[International Phonetic Alphabet|IPA]]
! colspan="2" |
|-
! Litreachadh
! Fuaimneachadh
! Mar
|-
| a || {{IPA|[a]}} || bata
|-
| à || {{IPA|[a:]}} || bàta
|-
| e || {{IPA|[ɛ]}}, {{IPA|[e]}} || le, teth
|-
| è, é || {{IPA|[ɛ:]}}, {{IPA|[e:]}} || sèimh, fhéin
|-
| i || {{IPA|[i]}}, {{IPA|[i:]}} || sin, ith
|-
| ì || {{IPA|[i:]}} || mìn
|-
| o || {{IPA|[ɔ]}}, {{IPA|[o]}} || poca, bog
|-
| ò, ó || {{IPA|[ɔ:]}}, {{IPA|[o:]}} || pòcaid, mór
|-
| u || {{IPA|[u]}} || tur
|-
| ù || {{IPA|[u:]}} || tùr
|-
|}

===Dà-ghuthan===

{| class="wikitable"
|+ A table of diphthongs with pronunciations in [[International Phonetic Alphabet|IPA]]
! colspan="2" |
|-
! Litreachadh
! Fuaimneachadh
! Mar
|-
| ai || {{IPA|[a]}}, {{IPA|[ə]}}, {{IPA|[ɛ]}}, {{IPA|[i]}} || caileag, iuchair, geamair, dùthaich
|-
| ài || {{IPA|[aː]}}, {{IPA|[ai]}} || àite, bara-làimhe 
|-
| ao(i) || {{IPA|[ɰː]}}, {{IPA|[əi]}} || caol, gaoil, laoidh
|-
| ea || {{IPA|[ʲa]}}, {{IPA|[e]}}, {{IPA|[ɛ]}} || geal, deas, bean 
|-
| eà || {{IPA|[ʲaː]}} || ceàrr
|-
| èa || {{IPA|[ɛː]}} || nèamh
|-
| ei || {{IPA|[e]}}, {{IPA|[ɛ]}} || eile, ainmeil
|-
| èi || {{IPA|[ɛː]}} || cèilidh
|-
| éi || {{IPA|[eː]}} || fhéin
|-
| eo || {{IPA|[ʲɔ]}} || deoch
|-
| eò(i) || {{IPA|[ʲɔː]}} || ceòl, feòil
|-
| eu || {{IPA|[eː]}}, {{IPA|[ia]}} || ceum, feur
|-
| ia || {{IPA|iə}}, {{IPA|[ia]}} || biadh, dian
|-
| io || {{IPA|[i]}}, {{IPA|[ᴊũ]}} || fios, fionn
|-
| ìo || {{IPA|[iː]}}, {{IPA|[iə]}} || sgrìobh, mìos
|-
| iu || {{IPA|[ᴊu]}} || piuthar
|-
| iù(i) || {{IPA|[ᴊuː]}} || diùlt, diùid
|-
| oi || {{IPA|[ɔ]}}, {{IPA|[ɤ]}} || boireannach, goirid
|-
| òi || {{IPA|[ɔː]}} || fòill
|-
| ói || {{IPA|[oː]}} || cóig
|-
| ua(i) || {{IPA|[uə]}}, {{IPA|[ua]}} || ruadh, uabhasach, duais
|-
| ui || {{IPA|[u]}}, {{IPA|[ɯ]}}, {{IPA|[ui]}} || muir, uighean, tuinn
|-
| ùi || {{IPA|[uː]}} || dùin
|}

===Connragan===
{| class="wikitable"
|+ A table of consonants with pronunciations in [[International Phonetic Alphabet|IPA]]
! colspan="3" | Freumhail
! colspan="3" | Sèimhichte
|-
! Ceart-sgrìobhadh
! Leathann
! Caol
! Ceart-sgrìobhadh
! Leathann
! Caol
|-
| b || {{IPA|[p]}} || {{IPA|[p]}} || bh || {{IPA|[v]}} || {{IPA|[v]}}
|-
| c || {{IPA|[kʰ, xk]}} || {{IPA|[kʰʲ, çkʲ]}} || ch || {{IPA|[x]}} || {{IPA|[ç]}}
|-
| d || {{IPA|[t]}} || {{IPA|[ʤ]}} || dh || {{IPA|[ɣ]}} || {{IPA|[j]}}
|-
| f || {{IPA|[f]}} || {{IPA|[f]}} || fh || ''ciùin'' || ''ciùin''
|-
| g || {{IPA|[k]}} || {{IPA|[kʲ]}} || gh || {{IPA|[ɣ]}} || {{IPA|[j]}}
|-
| l || {{IPA|[ɫ]}} || {{IPA|[ʎ]}} || l || {{IPA|[ɫ]}} || {{IPA|[l]}}
|-
| m || {{IPA|[m]}} || {{IPA|[m]}} || mh || {{IPA|[v]}} || {{IPA|[v]}}
|-
| n || {{IPA|[n<sup>ɰ</sup>]}} || {{IPA|[ɲ]}} || n || {{IPA|[n]}} || {{IPA|[n]}}
|-
| p || {{IPA|[pʰ, hp]}} || {{IPA|[pʰ, hp]}} || ph || {{IPA|[f]}} || {{IPA|[f]}}
|-
| r || {{IPA|[r]}} || {{IPA|[r]}} || r || {{IPA|[r]}} || {{IPA|[ɾʲ]}}
|-
| s || {{IPA|[s]}} || {{IPA|[ʃ]}} || sh || {{IPA|[h]}} || {{IPA|[h]}}
|-
| t || {{IPA|[tʰ, ht]}} || {{IPA|[tʃʰ, htʃ]}} || th || {{IPA|[h]}} || {{IPA|[h]}}
|}

{| class="wikitable"
!
![[connrag dhà-bhileil|dà-bhileil]]
![[connrag bhileil-fiaclach|bileil-fiaclach]]
![[connrag fhiaclach|fiaclach]]
![[connrag chòsagail|còsagail]]
![[connrag fhor-chòsagail|for-chòsagail]]
![[connrag de bhràighe a' bheòil|de bhràighe a' bheòil]]
![[connrag na cìche an t-sluagain|na cìche an t-sluagain]]
|-
![[connrag an spreadhaidh|spreadhadh]]
|{{IPA|[[voiceless bilabial plosive|p]]}}, {{IPA|[[voiced bilabial plosive|b]]}}
|
|{{IPA|t̪}}, {{IPA|d̪}}
| 
|
|
|{{IPA|[[voiceless velar plosive|k]]}}, {{IPA|[[voiced velar plosive|g]]}}
|-
![[connrag srònach|srònach]]
|{{IPA|[[bilabial nasal|m]]}}
|
|{{IPA|[[alveolar nasal|n]]}}
|
|
|
|{{IPA|[[velar nasal|ŋ]]}}
|-
![[connrag an coirill|coireall]]
|
|
|
|{{IPA|[[alveolar trill|r]]}}
|
|
|
|-
![[connrag am bualaidh|bualadh]]
|
|
|
|{{IPA|[[alveolar tap|ɾ]]}}
|
|
|
|-
![[connrag an t-suathaidh|suathadh]]
|
|{{IPA|[[voiceless labiodental fricative|f]]}}, {{IPA|[[voiced labiodental fricative|v]]}}
|
|{{IPA|[[voiceless alveolar fricative|s]]}}
|{{IPA|[[voiceless postalveolar fricative|ʃ]]}}
|
|{{IPA|[[voiceless velar fricative|x]]}}, {{IPA|[[voiced velar fricative|ɣ]]}}
|-
![[connrag an lìomhachaidh|lìomhachadh]]
|
|
|
|
|{{IPA|[[voiceless postalveolar affricate|ʧ]]}}, {{IPA|[[voiced postalveolar affricate|ʤ]]}}
|
|
|-
![[connrag thaobhach|taobhach]]
|
|
|
|{{IPA|[[alveolar lateral approximant|l]]}}, {{IPA|[[velarized alveolar lateral approximant|ɫ]]}}
|
|{{IPA|[[palatal lateral approximant|ʎ]]}}, {{IPA|[[palatal approximant|j]]}}
|
|}


==Facail Iasadach==

Tha a' dualach ceilteach aig a' chuid as motha de dh'fhacail Ghàidhlig. Cuideachd, tha mòran fhacal 'sa chànan bho chainntean eile - ''"facail iasadachd"'' mar a chanas cànanaichean - gu h-àraidh bho [[Laideann]], (''muinntir'', ''Didòmhnaich''), seann [[Greugais|Ghreugais]] le buaidh mhòr air an roinn diadhaidh (''eaglais'', ''Bìoball'' bho ''Ekklesia'' is ''Biblos''), [[Lochlannais Shean|Lochlannais]] (''eilean'', ''sgèir''), [[Eabhra|Eabhra]] (''Sàbaid'', ''Aba'') agus [[Beurla a'Ghallda]] (''briogais'', ''aidh''). 

{{cleanup}}{{copyedit}}
Tha oidhirpean ann an cànan ùrachadh tro bhith a' cruthachadh [[nua-fhacal|nua-fhacail]] a' bheanas ri adhartasan agus atharraichean a-rèir [[teicneòlas]] agus cùisean eile co-cheangailte ri beatha an latha an-diugh ach 's tric a tha am facal Beurla air a ghabhail ri leis air air dhèanamh freagarrach airson dòigh sgrìobhadh na Gàidhlig ; mar eisimpleir Telebhisean bho Television ('s e "cian-dealbh" ainm eile 'sa Ghàidhlig air a shon nach eil air a chleachdadh uabhasach tric), ''coimpiùtar'' bho  ''computer'' (ainmean eile nach eil air an cleachdadh: ''aireamhadair'', ''bocsa-fiosa'').  Leis na gnìomhairean, mar eisimpleir, is tric a thèid facail na Beurla a chleachdadh le deireadh Gàidhlig (-eadh, no, an [[Leòdhas]], -igeadh) mar eisimpleir ; "Tha mi a' ''watch''eadh/''watch''igeadh an ''telly''" (an àite "Tha mi a' ''coimhead'' air a' ''chian-dhealbh''").
 
A' dol 'san cùrsa eile, tha buaidh air a bhith aig a' Ghàidhlig air a' [[A' Bheurla Ghallda|Bheurla Ghallda]] agus Beurla gu ìrì, gu h-àraidh [[Beurla na h-Alba]]. Tha facail iasadach bhon Ghàidhlig gus na cànain seo mar : ''whisky'' (uisge), ''slogan'' (sluagh-ghairm), ''brogue'' (bròg), agus ''clan'' (clann), ''ben'' (''beinn''), ''glen'' (''gleann'') agus loch.

==Eadar-Dhealachaidhean le Gàidhlig agus Gaeilge==

'''Eisimpleirean:'''

Gàidhlig (Leòdhais) - Dè mar a tha thu?

Gàidhlig Choitcheann — Ciamar a tha thu? 

Gaeilge (Ulaidh)  — Caidé mar a tá tú?, ''air a no'' Cad é mar atá tú? 

Gaeilge Choitcheann — Conas atá tú? 


Gàidhlig - Chan eil airgead agam. 

Gaeilge - Níl airgead agam


'''Gàidhlig na h-Éireann''' (Gaeilge) :   '''Gàidhlig na h-Alba'''

Gael                                :       Gaidheal 

lá                                  :       latha 

oíche                               :       oidhche 

isteach                             :       a-steach 

scoil                               :       sgoil 

páiste                              :       pàiste 

gan                                 :       gun 

údarás                              :       ùghdarras 

oifig                               :       oifis (air a neo oifig) 

oscailte                            :       fosgailte 

bliain                              :       bliadhna 

raidió                              :       rèidio (gath-cian-sgrìobhach)

rialtas                             :       riaghaltas 

parlaimint                          :       pàrlamaid 

oileán                              :       eilean

==Aistidhean co-cheangailte==
* [[Gàidhealtachd]]
* [[Caochlaidhean eadar Gàidhlig agus Gaeilge]] 
* [[Beurla Ghallda]], an sean shèorsa de [[Beurla|Bheurla]] a bhuinneas ri [[Galldachd]] Alba.
* [[Mod (Alba)| An Mòd]], an co-fharpais cheòl Gaidhealach ainmeil
* [[Cànain ann am Breatainn Mhòr]]
* [[Leabhar nam Fèidh]]
* [[William J. Watson]]
* [[Walter Scott MacFarlane]]

==Ceangail a-muigh==

[[image:Polloi Lindeberg.JPG|thumb|330px|right| Comhlan punc [[Oi Polloi]] a sheinneas sa Ghàidhlig ag adhartachadh a' chànain air feadh na h-Eòrpa]]

* [http://www.learn-gaelic.info Ionnsaich Gaidhlig, Learn Gaelic]
* [http://www.scottish.parliament.uk/gaidhlig/ Pàrlamaid na h-Alba]
* [http://www.ccg.org.uk/ Comataidh Craolaidh Gaidhlig]
* [http://www.bbc.co.uk/scotland/alba/ BBC Alba]
* [http://www.bbc.co.uk/scotland/alba/foghlam/beag_air_bheag/BBC Alba - Beag air Bheag] Gàidhlig airson luchd-ionnsachaidh.
* [http://www.cnag.org.uk/ Comunn na Gàidhlig]
* [http://www.colmcille.net/ Iomairt Cholm Cille]
* [http://www.smo.uhi.ac.uk/ Sabhal Mòr Ostaig]
* [http://www.websters-online-dictionary.org/definition/Scottish-english/ Faclair Gaidhlig gu Beurla]
* [http://www.ceantar.org/Dicts/search.html Faclairean Goidelic]
* [http://www.ambaile.org AmBaile.org] 
* [http://www.omniglot.com/writing/gaelic.htm Gàidhlig] 
* [http://www.myspace.com/oipolloialba larach-lìn Oi Polloi]Còmhlan punc Gaidhealach,  
* [http://www.scrol.gov.uk/scrol/analyser/analyser?topicId=4&tableId=&tableName=Knowledge+of+Gaelic&selectedTopicId=&aggregated=false&subject=&tableNumber=&selectedLevelId=&postcode=&areaText=&RADIOLAYER=&actionName=view-results&clearAreas=&stateData1=&stateData2=&stateData3=&stateData4=&debug=&tempData1=&tempData2=&tempData3=&tempData4=&areaId=01&areaId=02&areaId=03&areaId=04&areaId=06&areaId=08&areaId=09&areaId=10&areaId=11&areaId=12&areaId=13&areaId=14&areaId=32&areaId=15&areaId=16&areaId=17&areaId=18&areaId=19&areaId=20&areaId=21&areaId=22&areaId=23&areaId=24&areaId=25&areaId=26&areaId=05&areaId=27&areaId=28&areaId=29&areaId=30&areaId=07&areaId=31&levelId=1 Leir-chunntas na h-Alba]

{{Cànain Ceilteach}}

[[Category:Gàidhlig|*]]

[[af:Skots-Gaelies]]
[[an:Idioma gaelico escozés]]
[[ast:Gaélicu escocés]]
[[bg:Шотландски келтски език]]
[[br:Gouezeleg Skos]]
[[ca:Gaèlic escocès]]
[[cs:Skotská gaelština]]
[[cv:Шотланд чĕлхи]]
[[cy:Gaeleg yr Alban]]
[[da:Skotsk gælisk]]
[[de:Schottisch-Gälische Sprache]]
[[el:Σκωτική γλώσσα]]
[[en:Scottish Gaelic]]
[[eo:Skotgaela lingvo]]
[[es:Gaélico escocés]]
[[eu:Eskoziako gaelera]]
[[fi:Gaeli]]
[[fo:Skotskt gæliskt (mál)]]
[[fr:Écossais]]
[[ga:Gaeilge na hAlban]]
[[gl:Lingua gaélica escocesa]]
[[gv:Gaelg Albinagh]]
[[he:גאלית סקוטית]]
[[hu:Skót nyelv]]
[[id:Bahasa Gaelik Skotlandia]]
[[it:Lingua gaelica scozzese]]
[[ja:スコットランド・ゲール語]]
[[ko:스코틀랜드 게일어]]
[[kw:Albanek]]
[[la:Lingua Scotica]]
[[li:Sjots Gaelic]]
[[lij:Lengua gaelica scosseise]]
[[lt:Škotų gėlų kalba]]
[[nds:Schottsch Gäälsch]]
[[nl:Schots-Gaelisch]]
[[nn:Skotsk gælisk språk]]
[[no:Skotsk-gælisk]]
[[nrm:Êcôssais]]
[[oc:Escocés]]
[[pl:Język szkocki gaelicki]]
[[pt:Língua gaélica escocesa]]
[[ro:Limba scoţiană]]
[[ru:Шотландский (гэльский) язык]]
[[sco:Scots Gaelic leid]]
[[simple:Scottish Gaelic language]]
[[sk:Škótska gaelčina]]
[[sl:Škotska gelščina]]
[[sr:Шкотски гелски језик]]
[[sv:Skotsk gäliska]]
[[tr:İskoç dili]]
[[uk:Шотландська (гельська) мова]]
[[wa:Escôswès]]
[[zh:苏格兰盖尔语]]
