{{Gàidhlig}}
'''Gàidhlig''' (gu tric "A' Ghàidhlig") : Pàirt den teaghlach de chànain [[Ceilteach]] 'Goidelic' a th'anns a' Gàidhlig. Tha [[Goideleach]] a' gabhail a-steach na cànain Gaidhealach gu leir ; Gàidhlig na h-Alba, Gàidhlig na h-Eireann no [[Gaeilge]], agus Gàidhlig Eilean Mhanainn no [[Gaelg]] Vanninagh agus gu dearbh chan eil anns am facal "Goideleach" ach sean fhacal a tha a ciallachadh "Gaidhealach". Tha a h-uile cànan Gaidhealach air fàs bho'n sean Ghàidhlig a bha air sinnsearan a bruidhean 'o chionn coir is mìle bliadhna - an cànan ris an canar "Old Irish" mar is tric 'sa [[Bheurla]] ged a bhiodh "Old Gaelic" nas cuimseach. Ann an Alba mar is àbhaist 's e "Scottish Gaelic", "Scots Gaelic" no gu tric "Gaelic" a-mhain a' bhios daoine ag èigheach air an cànan. Air taobh a-muigh Alba bidh feadhainn ag ainmeachadh a'Ghàidhlig mar "Scottish" no "Scots" ach chan eil seo cumanta ann am [[Beurla na h-Alba]] oir tha ceangal an dàra facal seo air atharrachadh tarsainn air na linntean gu bhidh ciallachadh [[a'Bheurla Ghallda]] ris an canar "Scots", "Lowland Scots" no "Lallans" is "Doric" 'sa chàinnt fhèin.

[[Image:240px-Sanas.jpg|thumb|240px|right|Tha ainmean nan àitean 'nam Gàidhlig àrsaideach a' fàs nas cumanta air sanasan-rathaid feadh gach àite a' Ghàidhealtachd.]]

'Se a'Ghàidhlig an cànan dualchasach aig na [[Gàidheil]] agus tha ceangail daingean aige ris [[a'Ghaeilge]] a tha air a bhruidhinn ann an [[Eirinn]]. 'S e cànan eachdraidheal a'chuid mhòr de dh'[[Alba]] a th'anns a'Ghàidhlig agus s'ann airson na sean Ghàidheil, a bha ainmichte mar "[[Scotti]]" le na [[Goill]] ann an [[Laideann]], a chaidh [[Alba]] ainmeachadh mar [[Scotia]] no [[Scotland]] anns na cànain [[Gallda]]. Chan eil cinnteas ann mu dè cho fada 'sa tha eachdraidh a'Ghàidhlig ann an Breatainn a tuath ach tha feadhainn air an smuain a'chuir air adhart gun robh ì air a bhruidhinn anns an [[Earra-Ghaidheal]] robh tighean nan [[Ròmanaich]] ach chan eil co-aonta ann air an cuspair seo. Co-dhiù, le stèidheachadh [[Rìoghachd Dhál Riata]] mu àm an 4mh linn, a deanamh ceangal eadar an sean roinn de dh'[[Ullaidh]] ann an taobh a tuath [[Eirinn]] agus taobh a siar [[Alba]] dh'fhàs cùmhachd agus sgaoil a'Gàidhlig agus bha buaidh mhòr aig an [[Eaglais Gaidhealach|eaglais Gaidhealach]] air an cànan sineadh a-mach tarsainn air Breatainn a tuath. Tha dearbhadh ainmean-àite a sealltainn gu robh a'Ghàidhlig air a bruidhinn anns an [[Gall-Ghàidhealaibh]] mu'n 5mh no 6mh linn.

An dèidh grèis ghabh a'Ghàidhlig àite cànan nan [[Cruithnich]] gu tuath an [[Uisge For]] agus cho fadalach ris an 15mh linn 'se Scottis an t-ainm a bh'air anns [[a'Bheurla]]. Thoisich Gàidhlig a crìonadh ann an tìr-mhòr Alba mu thoiseach an 13mh linn agus leis a seo thoisich ì a call a h-inbhe mar cànan nàiseanta agus mu thoiseach an 15mh linn bha sgeul air tighean [[Mì rùn mhòr nan Gall]] agus cò-strì eadar na Albannaich Gaidhealach agus na h-Albannaich Goille. Ged a bhàsaich a'Ghàidhlig anns a chuid is motha den [[Ghalldachd]] bha ì fhathast air a bruidhinn ann am pàirtean mar [[Carraig]] agus a [[Gall-Ghàidhealaibh|Ghall-Gàidhealaibh]] cho fadalach ris an 18mh linn.

'S na bliadhnachan mhoch 'san 16mh linn dh'atharraich na Goill ainm a'Ghàidhlig bho Scottis gu "Erse" (a ciallachadh [[Eirinneach]])  agus bho'n uairsin 'se buidhean de [[dual-chainnt|dhual-chainntean]] a dh'fhàs bho'n sean [[Beurla]] ris an canar [[Beurla Mheadhanach]] no "Middle English" ann am [[Beurla]] an latha an diugh a bha air am bruidhinn am broinn [[Rìoghachd na h-Alba]] a bha air an ainmeachadh mar Scottis ( agus bhon an sin Scots). Ge-ta, tha àite fhathast aig a'Ghàidhlig ann an [[Dualchas na h-Alba|dualchas na h-Alba]] agus cha do chaill ì a-riamh gu lèir a h-inbhe mar cànan nàiseanta na h-Alba agus ioma Albannach ag aithneachadh a h-àite cudthromach 'san dùthaich agus eachdraidh an dùthcha gun diofar a bheil a'Ghàidhlig aca fhèin ach le feadhainn eile a coimhead sios air mar cànan roinneil gun àite no eachdraidh ach anns [[a'Ghaidhealtachd]] agus an [[Innse Gall]].

Tha [[beul aithris]] agus dualchas [[litearra]] làidir aig a'Ghàidhlig agus ì air a cleachdadh mar chànan nam bàrd airson linntean. Chrìon an cànan gu mòr le sgiùrsadh nan [[Gaidheil]] an dèidh [[Blàr Chuil Lodair]] an [[1746]] agus [[Fuadaichean a'Ghaidhealtachd]] 'san 19mh linn.

[[Image:240px-Mallaig sign.jpg|thumb|240px|right|[[Sanas]]-rathaid dà-chànanach eile, aig a' Mhalaig 'san [[Alba]] siarach.]]

[[Image:RossScotLang1400.JPG|thumb|left|220px|Aon smuain air an dealachadh chànain an 1400]]



==Facail Iasadach==

Tha a' dualach ceilteach aig a'chuid as motha de dh'fhacail Gàidhlig. Cuideachd, tha mòran facail 'san cànan bho cainntean eile - ''"facail iasadachd"'' mar a chanas cànanaichean - gu h-àraidh bho [[Laideann]], (''muinntir'', ''Didòmhnaich''), sean [[Greugais|Ghreugais]] le buaidh mhòr air an roinn diadhaidh (''eaglais'', ''Bìoball'' bho ''Ekklesia'' is ''Biblos''), [[Lochlannais Shean|Lochlannais]] (''eilean'', ''sgèir''), [[Eabhra|Eabhra]] (''Sàbaid'', ''Aba'') agus [[Beurla a'Ghallda]] (''briogais'', ''aidh''). 

Tha oidhirpean ann an cànan ùrachadh trobh cruthachadh [[nua-fhacal|nua-fhacail]] a' bheanas ri adhartasan agus atharrachan a-rèir [[teicneòlas]] agus cùisean eile co-cheangailte ri beatha an latha an diugh ach gu tric tha am facal Beurla air a ghabhail ri leis air air dhèanamh freagarrach airson dòigh sgrìobhadh a'Ghàidhlig ; mar eisimpleir Telebhisean bho Television ('s e "cian-dealbh" ainm eile 'sa Ghàidhlig air a shon nach eil air a chleachdadh ubhasach tric), ''coimpiùtar'' bho  ''computer'' (ainmean eile nach eil air an cleachdadh: ''aireamhadair'', ''bocsa-fiosa'').  Leis na gnìomhairean, mar eisimpleir, gu tric fhèid facail beurla a'chleachdadh le deireadh gàidhlig (-eadh, no, an [[Leòdhas]], -igeadh) mar eisimpleir ; "Tha mi a' ''watch''eadh/''watch''igeadh an ''telly''" (an àite "Tha mi a' ''coimhead'' air a' ''chian-dhealbh''").
 
A' dol 'san cùrsa eile, tha buaidh air a bhith aig Gàidhlig air a [[A' Bheurla Ghallda|Bheurla Gallda]] agus Beurla gu ìrì, gu h-àraidh [[Beurla na h-Alba]]. Tha facail iasadach bhon Gàidhlig gu na cànain seo mar : ''whisky'' (uisge), ''slogan'' (sluagh-ghairm), ''brogue'' (bròg), agus ''clan'' (clann), ''ben'' (''beinn''), ''glen'' (''gleann'') agus loch. 


==Eadar-Dhealachaidhean le Gàidhlig agus Gaeilg==

'''Eisimpleirean:'''

Gàidhlig (Leòdhas) - Dè mar a tha thu?

Gàidhlig Coitcheann — Ciamar a tha thu? 

Gaeilge (Uilaidh)  — Caidé mar a tá tú?, ''air a no'' Cad é mar atá tú? 

Gaeilge Coitcheann — Conas atá tú? 


Gàidhlig - Chan eil airgead agam. 

Gaeilge - Níl airgead agam


'''Gàidhlig na h-Eirinn''' (Gaeilge) :   '''Gàidhlig na h-Alba'''

Gael                                :       Gaidheal 

lá                                  :       latha 

oíche                               :       oidhche 

isteach                             :       a-steach 

scoil                               :       sgoil 

páiste                              :       pàiste 

gan                                 :       gun 

údarás                              :       ùghdarras 

oifig                               :       oifis (air a neo oifig) 

oscailte                            :       fosgailte 

bliain                              :       bliadhna 

raidió                              :       rèidio (gath-cian-sgrìobhach)

rialtas                             :       riaghaltas 

parlaimint                          :       pàrlamaid 

oileán                              :       eilean

==Aistidhean co-cheangailte==
* [[Gaidhealtachd]]
* [[Caochlaidhean eadar Gàidhlig agus Gaeilge]] 
* [[Beurla Ghallda]], an sean shèorsa de [[Beurla|Bheurla]] a bhuinneas ri [[Galldachd]] Alba.
* [[Mod (Alba)| An Mòd]], an co-fharpais cheòl Gaidhealach ainmeil
* [[Cànain ann am Breatainn Mhòr]]
* [[Leabhar nam Fèidh]]
* [[William J. Watson]]
* [[Walter Scott MacFarlane]]

==Ceangail a-muigh==

[[image:Polloi Lindeberg.JPG|thumb|330px|right| Comhlan punc [[Oi Polloi]] a sheinneas sa Ghàidhlig ag adhartachadh a' chànain air feadh na h-Eòrpa]]

* [http://www.learn-gaelic.info Ionnsaich Gaidhlig, Learn Gaelic]
* [http://www.scottish.parliament.uk/gaidhlig/ Pàrlamaid na h-Alba]
* [http://www.ccg.org.uk/ Comataidh Craolaidh Gaidhlig]
* [http://www.bbc.co.uk/scotland/alba/ BBC Alba]
* [http://www.bbc.co.uk/scotland/alba/foghlam/beag_air_bheag/BBC Alba - Beag air Bheag] Gàidhlig airson luchd-ionnsachaidh.
* [http://www.cnag.org.uk/ Comunn na Gàidhlig]
* [http://www.colmcille.net/ Iomairt Cholm Cille]
* [http://www.smo.uhi.ac.uk/ Sabhal Mòr Ostaig]
* [http://www.websters-online-dictionary.org/definition/Scottish-english/ Faclair Gaidhlig gu Beurla]
* [http://www.ceantar.org/Dicts/search.html Faclairean Goidelic]
* [http://www.ambaile.org AmBaile.org] 
* [http://www.omniglot.com/writing/gaelic.htm Gàidhlig] 
* [http://www.myspace.com/oipolloialba larach-lìn Oi Polloi]Còmhlan punc Gaidhealach,  
* [http://www.gro-scotland.gov.uk/statistics/census/censushm/scotcen/scotcen2/scotcen4.html Leir-chunntas na h-Alba]

[[Category:Cànain]]
[[Category:Dualchas na h-Alba]]
[[Category:Cànanan Goideleach]]
[[Category:Cànanan sa' Bhreatainn Mhòr]]
[[Category:Comann na h-Alba]]
[[Category:Eachdraidh na h-Alba]]

[[ast:Gaélicu escocés]]
[[br:Gouezeleg Skos]]
[[ca:Gaèlic escocès]]
[[cs:Skotská gaelština]]
[[cy:Gaeleg yr Alban]]
[[de:Schottisch-Gälische Sprache]]
[[el:Σκωτική γλώσσα]]
[[en:Scottish Gaelic language]]
[[eo:Skotgaela lingvo]]
[[es:Gaélico escocés]]
[[eu:Gaeliko eskoziar]]
[[fi:Gaelin kieli]]
[[fr:Écossais]]
[[ga:Gaeilge na hAlban]]
[[gl:Gaélico escocés]]
[[he:גאלית סקוטית]]
[[id:Bahasa Gaelik Skotlandia]]
[[ja:スコットランド・ゲール語]]
[[kw:Albanek]]
[[la:Lingua Scotica]]
[[li:Sjots Gaelic]]
[[nds:Schottsch]]
[[nl:Schots-Gaelisch]]
[[nn:Skotsk gælisk språk]]
[[pl:Język szkocki gaelicki]]
[[pt:Língua gaélica escocesa]]
[[ro:Limba scoţiană]]
[[ru:Шотландский (гэльский) язык]]
[[sco:Scots Gaelic leid]]
[[simple:Scottish language]]
[[sl:Škotščina]]
[[sv:Skotsk gäliska]]
[[wa:Escôswès]]
[[zh:苏格兰盖尔语]]
