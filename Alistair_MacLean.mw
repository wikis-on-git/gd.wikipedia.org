[[File:AlistairMacLean.JPG|thumb|right|Alasdair Stiubhart Mac Gill-Eathain]]
B’e sgriobhaiche a bh’ ann an '''Alasdair Stiubhart Mac Gill-Eathain''' ([[28 an Giblean]] [[1922]] – [[2 an Gearran]] [[1987]]) a thog cliù dha fhèin mar sgrìobhadair de [[nobhail]]ean mar “''The Guns of Navarone''” agus “''Where Eagles Dare''”. Sgrìobh e cuideachd fon ainm ''Ian Stuart''.

Chaidh Mac Gill-Eathainn a bhreith ann an [[Glaschu]] far an robh athair ag obair mar ministear ach chuir e seachad a chuid is motha de dh’oigridh ann an [[Deimhidh]] mu 10 mile taobh a deas [[Inbhir Nis]]. 

Ghabh e dreuchd mar seoladair còmhla ris a' [[Cabhlach Rioghail|Chabhlach Rioghail]] an [[1941]] agus e a' gabhail pàirt san [[An Dàrna Cogadh|Dara Cogadh Mòr]]  mar “Ordinary Seaman”, “Able Seaman” agus “Leading Torpedo Operator”. Dh’obraich e an toiseach air a' bhàta PS Bournemouth Queen faisg air costa Bhreatainn agus an deidh [[1943]] bha e air bord am [[HMS Royalist]]. Air a' bhàta seo ghabh e pàirt ann an sabaid no dha an [[1943]] san [[Cuan Siar]],  [[Muir Lochlainn]] agus an [[1944]] sa’ [[Muir Meadhanach|Mhuir Meadhanach]] mar pàirt de dh’ionnsaigh air taobh a deas [[An Fhraing|na Frainge]]. Ghabh an Royalist pàirt ann an sabaid sa mhuir [[Aegean]] cuideachd agus mu dheireadh, an [[1945]], chaidh am bàta a chuir a dh’[[Aisia]] gus sabaist an aghaidh [[Iapan]] agus Breatainn gan sabaid am [[Burma]], [[Malaya]] agus [[Sumatra]].

Dh’fhag Mac Gill-Eathainn an Cabhlach Rioghail an 1946 agus ghabh e àite an [[Oilthigh Ghlaschu]], a fagail an [[1953]] le ceum ann am [[Beurla]]. An dèidh sin thog e dreuchd mar maighstir-sgoile san [[Ruaidh Ghleann]]. Mar oileanach thòisich Mac Gill-Eathainn a sgrìobhadh sgeulachdan ghoirid gus rud beag airgead a chosnadh agus bhuannaich e co-fharpais an 1954 le sgeulachd muireil leis an t-ainm “Dileas”. Thug am foillsichear Collins cuireadh thuige airson nobhail a sgrìobhadh agus s’ann an uairsin a chruthaich e an leabhar “HMS Ulysses”, mu na thachair ris fhèin san cogadh (le rud beag taic is fiosrachadh bho bhrathair Ian a bha na Master Mariner). Reic an nobhail gu leòr agus cha robh fads sam bith gus am b’urrainn do Mhac ‘ill-Eathainn dreuchd a ghabhail làn-uine mar sgrìobhadair. 

Phòs Mac Gill-Eathainn da thuras agus bha trì mhic aige leis a chiad bean. Chaochail e ann am Munich an [[1987]].

[[Category:Sgrìobhadairean Albannach]]
[[Category:Gàidheil]]

[[da:Alistair MacLean]]
[[de:Alistair MacLean]]
[[en:Alistair MacLean]]
[[es:Alistair MacLean]]
[[fr:Alistair MacLean]]
[[it:Alistair MacLean]]
[[he:אליסטר מקלין]]
[[mr:ऍलिस्टेर मॅकलेन]]
[[nl:Alistair MacLean]]
[[ja:アリステア・マクリーン]]
[[no:Alistair MacLean]]
[[pl:Alistair MacLean]]
[[pt:Alistair MacLean]]
[[ro:Alistair MacLean]]
[[ru:Маклин, Алистер]]
[[fi:Alistair MacLean]]
[[sv:Alistair MacLean]]
