[[Image:Declaration independence.jpg|thumb|right|300px|[[John Trumbull]]'s ''[[Trumbull's Declaration of Independence|Declaration of Independence]]'']]

Thachair an t-'''Ar-a-mach Ameireaganach''' eadar [[1775]] agus [[1783]] agus 's ann anns a' chogadh sin a bhuanaich na 13 tìrean-imrich an neo-eismealachd bho [[Breatainn]].  Gu ruige seo, bha na 13 tìrean-imrich air a bhith fo smachd Breatainn.  Às deidh a' chogaidh bha iad a-nis aonaichte ann an aon dùthaich neo-eismeileach.

==Adhbharan==

Tha na freumhan an aramach a' dol air ais dhan Chogadh nan Seachd Bliadhna neo dhan Chogadh Fhraingeach 's nan Innseanach Ruadhach.  Ron a' Chogadh nan Seachd Bliadhna, cha robh mòran ceangal eadar na tìrean-imrich Breatannach ann an Ameireagaidh.  Bha iad ceangailte ris a' Bhreatainn ceart gu leòr ach robh mòran gnothaich aca ri chèile.  Ach nuair thòisich an cogadh leis an Fhraing, b' fheudar dhaibh aonachadh ri chèile ann an dòigh nach do rinn iad riamh roimhe.  B' e seo cleachdadh ùr dhaibh a chur iad gu mòr an gnìomh a-rithist nuair thog Parlmaid cìsean air diofar rudan airson ionmhas a tional dhan chosgaisean a' chogaidh.    

Bha an Cogadh nan Seachd Bliadhna glè chosgail do Bhreatainn agus smaoinich Pàrlamaid gu robh e ceart agus iomchaidh gum pàigh na tìrean-imrich cuid de na cosgaisean a' chogaidh agus thòisich iad cìsean a thogail air diofar rudan ann an Ameireagaidh.  Mar eiseimpleir, ann an 1765, rinn a' Pharlamaid cìs ùr ris an canar The Stamp Act, a stèidhich cìsean air mòran rudan a bha an clò a leithid pàipearan-naidheachd, tiomnaidhean, cùnnraidhean, fiù 's càirtean-cluich.  Dh'adhbhraich seo connspaid mhòr anns na tìrean-imrich leis nach robh iad air an riochdachadh anns a' Phàrlamaid.  Dhiùlt iad gabhail ri na cìsean.  Ach aig a' cheann thall, chur a' Phàrlamaid às do na cìsean aig toiseach 1766.  Ach chùm a' Phàrlamaid oirre a chumail a-mach gu robh uile còireachan aice cìsean stèidheachadh air na tìrean-imrich mar a thogradh i.

Ach dh'fhàg cùisean caran sìtheal gu ruige 1767 nuair a thòisich con-strì a b' ùr.  Bha dhà adhbhar ann airson sin.  Chur a' Pharlamaid ann am Breatainn às dhan Phàrlamaid na tìr-imrich New York air sgàth gun do dhiùlt iadsan gabhail ri lagh eile a chaidh chuir an gnìomh ann an 1765 agus b' e seo na Quartering Acts.  Fon lagh seo, b' fheudar do na tìrean-imrich taic a thoirt do na feachdan Breatannach a bha stèidhichte ann an Ameireagaigh ach dhiùlt Parlamaid New York sin a dhèanamh.  Agus mar fhreagairt, chur a' Phàrlamaid na Breatainn às dhi ann an 1767.  Aig an dearbh àm, chur i an gnìomh cìsean ùra: na Townsend Acts a stèidhich ann an 1767 cìsean air in-mhalairt de rudan cudthromach do na tìrean-imrich a leithid luaidhe, pàipear, glainne agus teatha.  

Thòisich seo gearan 's con-strì a b' ùr agus mar fhreagairt, chur Breatann saighdearan a bharrachd a dh'Ameireagaigh.  Agus b' e làthaireachd saighdearan a' coiseachd nan sràidean cùisean-gearain a bharrachd do na h-Ameireaganaich.  Thachair aimhreit mhairbhteach ann am Boston an 5mh Màirt, 1770 eadar saighdearan Breatannach 's sìobhaltaich.  Thug grunn sìobhaltaich ionnsaigh air buidhinn de shaighdearan Breatannach agus losg na saighdearan air ais orra.  Chaidh còignear am marbhadh 's sianar an leòn le na peilearan. 'S e "Boston Massacre" a thuirt na h-Ameireaganaich ris na thachair agus b' e seo ceum mòr sìos an rathad gu cogadh.  

Bho sin a-mach bha sreath de thachairtean a lean gu cogaidh.  Mar eiseimpleir, thug na h-Ameireaganaich teine air soitheach-chogaidh Gaspée san Og-mhìos, 1772 a chaidh a chuir gu Ameireagaich gus na laghan na Pàrlamaid Breatannaich a thoirt gu buil.  Ann an 1763, chaidh buidhinn de luchd-tìr-imrich air bòrd long ann am port Boston.  Rug iad greim air a' charagò de teatha agus mhil iad e le bhith ga thigeil sa mhuir.  Chur sin fearg air Pàrlamaid Breatainn agus mar fhreagairt dhùin iad am port Bostoin agus chur iad an t-arm gu Boston gus smachd a chumail oirre.  Chaidh gairm a-mach thar na tìrean-imrich gus còmhdhail a chruinneachadh agus thòisich mailisidhean a trèineadh le droch rùn an aghaidh nam Breatannach.  

== Batail Lexington agus Concord - Toiseach an Aramach ==

Nuair a thòisich a' bhliadhna 1775, cha robh ach sradag a dhìth airson a h-uile nì a lasadh a-mach na chogadh.  Thàinig an t-sradag-sa nuair dh' fheuch na Breatannaich grèim a bhreith air ceannardan na h-iomairt an aghaidh Breatainn ann am Massachussets agus air cuid de dh'uidheamachd chogaidh a bha iad air tional.  Chaidh buidhinn de 700 shaighdearan Breatannach à Boston air an oidhche, an 18mh a Ghiblean, 1775.  Bha na luchd-mailisidh a' feitheamh a leithid agus bha planaichean aca mar tha.  Chaidh teachdairean a-mach a' gairm tron oidhche gu robh na saighdearan dearga a' tighinn agus tron oidhche, chruinnich mailisidhean an aghaidh nan saighdearan Breatannach. As deidh caismeachd de {rannsaich} mìle, thachair na saighdearan Breatannach air 75 luchd-mailisich nan seasamh a bha a' feitheamh orra ann an Lexington.  Thòisich an oifigear Breatannach òrdachadh dhaibh a sgapadh.  Chun an latha an-diugh chan eil fhios cò a bu choireach ach fad sa bha sin a' tachairt, leig urchair a-mach bho àiteigin neo coreigin agus thòisich na saighdearan Breatannach losgadh air na luchd-mailisidh.  Thuit 18 dhiubh marbh neo leònte agus theich an càch.  Lean na Breatannaich orra gu Concord a bha mu 17 mìle bho Bhoston ach sgap naidheachd mu na thachair fad 's farsaing agus cha b' fhada mus robh na saighdearan Breatannach air an cuairteachadh le mìltean de luchd-mailisidh 's an caoch orra.  Thòisich seo sreath de bhatailean, beaga agus mòra eadar na saighdearan Breatannach agus na luchd-mailisidh.  Bha na h-aonadan-mailisidh a' falbh 's a' tighinn.  Nuair a chaitheadh aonad-mailisidh a chuid peilearan, dh'fhàgadh iad am blàir 's dh'fhalbhadh iad dhachaidh ach thigeadh aonadan eile nan àite.  Chaidh mòran saighdearan Breatannach am marbhadh 's an leòn, cha robh mòran peilearan air fhàgail dhaibh.  Bha iad ann am fìor eiginn.  Chaidh buidhinn de mìle saighdearan a bharrachd à Boston gus an sàbhaladh agus choinnich iad riutha ann an Lexington.  Às deidh dhaibh beagan fois a ghabhail chum iad orra air ais a Bhoston 's iad air an leanntainn le luchd-mailisidh.  Thachair batailean eile a bha gu math fiathaich ach mu dheireadh ràinig na Breatannaich Boston gu sàbhailt aig dol fodha na grèine.  Bha iad air 273 a chall, marbh 's leònte.  Chaill na h-Ameireaganaich 95.  Nuair a dh'èirich a'ghrian larna-mhàireach, bha Boston agus na Breatannaich na broinn air an cuairteachadh le còrr 's 20,000 luchd-mailisich a bh'air cruinneachadh tron oidhche.  Bha an t-Aramach Ameireaganach air tòisicheachadh. 

Thug naidheachdan a' bhatail buaidh mhòr air na tìrean-imrich eile.  An 10mh a' Cheitein, chruinnich an Darna Còmhdhail Tirmorach ann am Philadelphia agus thoisich iad stiùir a chuir air a' ghnothach.  Às na diofar aonadan mailisidh chruithich iad an t-Arm Tirmorach agus thagh iad Seoras Washington na sheanlair os a chionn.  Chaidh esan a Bhoston agus gabh e smachd air na feachdan ann an sin.

== Cogadh anns a' Cheann a Tuath - 1775 - 1776 ==


=== Greim air Dùn Ticonderoga ===

An 10mh a' Chèitean, 1775, chaidh buidheann de shaighdearan-mailisidh à Vermont 's fear Ethan Allen agus Benidict Arnold os an cionn gu ruige Dùn Ticonderoga a bha suidhichte air bruathach Loch Deòrsa anns a' cheann a tuath New York.  Bha an dùn cudthromach or b' fheudar do fheachd sam bith a' thighinn a-nìos à Canada dhol seachad air.  Uill, choisich an fheachd Ameireaganach a-steach air an oidhche nuair a bha na saighdearan Breatannach nan cadal agus rug na h-Ameireaganaich greim air an dùn agus air an cuid pùdair a bha na bhroinn.  

=== Cogadh timcheal Boston ===
====  Batail Bunker Hill ====

Tron earrach, bha na Breatannaich glaste am broinn Bostoin, air an cuairteachadh le saighdearan-mailisich.  Ràinig 4,500 saighdearan Breatannaich a bharrachd Boston agus dh' fheuch iad an greim a bh' aig na h-Ameireaganaich orra a bhriseadh.  Le taic bho na luing-chogaidh, thug na Breatannaich ionnsaigh air na h-Ameireaganaich air mullach cnoc ris an canar Breeds Hill.  (Tha am batail air ainmeachadh às deidh cnoc eile a tha faisg air làimh).  Bhris gu dubh na h-Ameireaganaich an dà chiad ionnsaigh orra ach an treas turas agus an cuid peilearan air caitheamh, chaidh iad putadh far a'chnuic.  Ged a s' e buaidh a bh' ann do na Breatannaich, bha i gu math cosgail.  Chaill iad còir is 1000 saighdearan an aghaidh 450 a chaill na h-Ameireaganaich agus aig deireadh an latha bha na Breatannaich fhathast air an cuairteachadh.  Às deidh a' bhatail, sgrìobh Seanlair Breatannach Henry Clinton anns an leabhar-latha aige,  "gu cinnteachd, cuiridh tuilleadh buaidhean mar sin às dhan chumhachd Bhreatannach ann an Ameireagaich."  Bha am batail sion na chomharrach do na Breatannaich cha bhiodh e furasda idir dhaibh an aramach a chuir sìos.
 

[[category:eachdraidh]]

==Ceanglaichean-a-muigh==
*[http://www.loc.gov/rr/program/bib/revolution/home.html Library of Congress Guide to the American Revolution]
*[http://www.pbs.org/ktca/liberty/ PBS Television Series]
*[http://www.smithsonianeducation.org/educators/lesson%5Fplans/revolutionary%5Fmoney/ Smithsonian study unit on Revolutionary Money]
*[http://www.theamericanrevolution.org http://www.theamericanrevolution.org]
* [http://www.haldimand-collection.ca Haldimand Collection] Letters regarding the war to important generals. Fully indexed
*[http://www.americanrevolution.com The American Revolution]
*[http://tigger.uic.edu/~rjensen/am-rev.htm "Military History of Revolution"  essay by Richard Jensen] with links to documents, maps, URLs
*[http://www.independencemuseum.org/ American Independence Museum]
*[http://www.blackloyalist.com/ Black Loyalist Heritage Society]
*[http://www.ouramericanhistory.com/ Spanish and Latin American contribution to the American Revolution]

[[af:Amerikaanse Rewolusie]]
[[ar:الثورة الأمريكية]]
[[bn:আমেরিকান বিপ্লব]]
[[cs:Americká revoluce]]
[[da:USA's uafhængighedskrig]]
[[de:Amerikanische Unabhängigkeitsbewegung]]
[[en:American Revolution]]
[[es:Guerra de la Independencia de los Estados Unidos]]
[[eo:Usona Revolucio]]
[[fr:Guerre d'indépendance des États-Unis d'Amérique]]
[[ga:Cogadh Réabhlóideach Mheiriceá]]
[[id:Perang Revolusi Amerika]]
[[is:Bandaríska frelsisstríðið]]
[[it:Guerra di indipendenza americana]]
[[he:מלחמת העצמאות של ארצות הברית]]
[[jbo:merko jecta vlile binxo fasnu]]
[[nl:Amerikaanse Onafhankelijkheidsoorlog]]
[[ja:アメリカ合衆国の独立]]
[[pl:Rewolucja amerykańska]]
[[pt:Guerra da Independência dos Estados Unidos da América]]
[[ro:Revoluţia americană]]
[[ru:Война за независимость США]]
[[sk:Americká vojna za nezávislosť]]
[[sr:Америчка револуција]]
[[fi:Amerikan vallankumous]]
[[sv:Amerikanska revolutionen]]
[[th:การปฏิวัติอเมริกา]]
[[uk:Американська революція]]
[[zh:美國革命]]
