== Geàrr-Cunntas ==
Thachair an t-Aramach Ameireaganach eadar 1775 agus 1783 agus 's ann anns a' chogadh sin a bhuanaich 13 tìrean-imrich an neo-eismealachd bho Breatann.  Gu ruige seo, bha na 13 tìrean-imrich air a bhith fo smachd Breatainn.  Às deidh a' chogaidh bha iad a-nis aonaichte ann an aon dùthaich neo-eismeileach.

Tha na freumhan an aramach a' dol air ais dhan Chogadh nan Seachd Bliadhna dhan Chogadh Fhraingeach 's nan Innseanach Ruadhach.  Anns a' chiad a-dol-a-mach, bha an cogadh cosgail do Bhreatainn agus smaonaich Parlmaid gu robh e ceart agus iomchaidh gum pàigh na tìrean-imrich cuid de na cosgaisean a' chogaidh.  A bharrachd air a sin, anns a' chogadh, b' fheudar do na tìrean-imrich am aonachadh ann an dòigh nach do rinn iad riamh roimhe.  B' e seo cleachdadh ùr dhaibh a chur iad an gnìomh a-rithist nuair thog Parlmaid cìsean air diofar run airson ionmhas a tional dhan chosgaisean a' chogaidh.
