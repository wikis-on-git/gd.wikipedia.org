[[Image:Taigh-solais.jpg|thumb|right|200px|"An Taigh-solais", togalach Glasgow Herald Theàrlaich Rennie Mac an Tòisich ]]

‘Se [[pàipear-naidheachd]] ''broadsheet'' beurla a th’ anns '''''An Herald'''''.  Bidh e air fhoillseachadh air Diluain gu Disathairne ann an [[Glaschu]].

Is è aon de na pàipearan-naidheachd beurla as sine anns an t-saoghal.  Chaidh an pàipear fhoillseachadh an toiseach ann an 1783 leis an t-ainm ''Glasgow Advertiser''.  B’e Iain Mennons a' chiad deasaiche.

Dh’ atharraich e an t-ainm aige dhan an ''Herald and Advertiser'' ann an 1802 agus an deidh sin gu ''Glasgow Herald'' ann an 1805.  Chaidh e làitheil ann an 1859.  Ghluais am pàipear do thogalach [[Teàrlach Rennie Mac an Tòisich|Theàrlaich Rennie Mac an Tòisich]] air Sràid Mitchell ann an 1868.  ‘Se an togalach seo an Taigh-Solais a-nis, an t-Ionad Albannach airson Ailtearachd, Dealbhadh agus am Baile.

Cheannaich Sir Eòghann Friseal am pàipear ann an 1964 agus an-sin, ghabh Tiny Rowland seilbh air ann an 1979 le Lonrho PLC.

Ghluais am pàipear do oifigean ùr air Sràid Albion ann an 1980.  Bha iad air a dhealbh coltach ri togalach ''Black Lubyanka'' an ''Daily Express'' ann an [[Lunnainn]].

Dh’ atharraich Eòghann Friseal an t-ainm aig an pàipear gu ''The Herald'' anns a’ Ghearran 1992.  Cheannaich nam manaidsearan (leis an ainm Caledonian Newspapers) e anns a’ Chèitean 1992.  Cheannaich Scottish Television e an-sin ann an 1996 agus dh’ atharraich an t-ainm aige gu Scottish Media Group an dèidh dhaibh greum fhaighinn air.

Dh'ùraich am pàipear anns a’ Chèitean 1998 agus chaidh pàipear peathar Didòmhnaich, an ''[[Sunday Herald]]'', a' stèidheachadh ann an 1999.

‘Se Newsquest (pàirt de Ghannett) an seilbheadair a-nis, cheannaich iad e bho an Scottish Media Group ann an 2003 airson £216m an dèidh reic connsachail.

Tha tuilleadh leughadairean aige na broadsheet nàiseanta sam bith eile ann an Alba.  ‘Se Marcas Dùghlas-Home an deasaiche an-dràsta, mac-bràthar Sir Alasdair Dùghlas-Home.

==Ceangal a-mach==
*[http://www.theherald.co.uk/ Làrach-lìn oifigeil]

[[Category:Pàipearan-Naidheachd|Herald, An]]

[[en:The Herald (Glasgow)]]
[[pl:The Herald]]
[[pt:The Herald]]
