'S e seòrsa [[feamainn]] dhearg a th' ann an '''slòcan'''  ([[Laideann]]:''Porphyra umbilicalis'', ainmean eile: slabhagan/slabhcan/slabhacan) a tha tana, mìn. Tha e a' fàs air creagan a tha car còmhnard.<ref>Gaelic Words and Expressions from South Uist and Eriskay</ref>

[[Image:Slabhacanslocan.jpg|thumb|left|250px| '''Slòcan''' (''Porphyra Umbilicalis'')]]

Thathas ga phunndadh 's ga bhruich le ìm no geir eile gus stuth slamanach a dhèanamh. Bhite ga ghabhail le [[uinnean|uinneanan]] no [[leigis|leigisean]]. Bhiodh iasgairean [[Gallaibh|Ghallaibh]] ga ghabhail le [[aran-coirce]]. <ref>[http://rbg-web2.rbge.org.uk/celtica/seaweedsb.htm] Flora Celtica. </ref>

Ann an [[Leòdhas]], bhite ga thoirt a-steach an [[taigh]], agus ga thaomadh mu [[spòg|spògan]] a' [[clobha|chlobha]], no ni eile a b' urrainn dhaibh a chumail a-steach dhan [[teine]], no ris an teine, airson nàdar bloigh bruich no [[slaopadh]] a dhèanamh air. Bhathas ga ithe mar sin.<ref>[http://www.bbc.co.uk/radionangaidheal/facaloirbh/features/20090421/page_2.shtml Facal Oirbh, BBC Alba]</ref>

Thathas a' reic slòcan anns a chruth shlamanach seo anns [[a' Chuimrigh]]. Bidh daoine ga chòmhdachadh le [[mìn-choirce]], 's ga fhrithigeadh, ach am faigh iad seòrsa bonnach còmhnard, [[aran-slòcan]]. Bithear gu tric ga ghabhail le [[hama]]. <ref>[http://homepage3.nifty.com/cardiff/cardifftopics/laverbread.html] Blog Iapanach</ref>

Tha slòcan càirdeach ri [[nori]] (''Porphyra Tenera''), seòrsa feamainn a thathas a' gabhail ann an [[Iapan]], [[Coirea]] agus [[An t-Sìn]].

[[Image:Laverbread2.jpg|thumb|left|250px|''An slòcan a thathas a' reic sa Chuimrigh.'']]

== Iomraidhean ==
<references/>

[[Category:Feamainn]]
[[Category:Biadh]]

[[fr:Porphyra umbilicalis]]
