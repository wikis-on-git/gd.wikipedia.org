[[Image:An Cliseam - Harris.jpg|right|thumb|An Cliseam agus Abhainn Mharaig]]

'S e eilean fada mun iar-thuath air chost an-iar [[Gàidhealtachd na h-Alba]] a tha anns '''Na Hearadh'''. Ged a tha e ceangailte ri [[Leòdhas]], tha e air fhaicinn mar eilean ann fhèin. San t-seann aimsir, bha an t-ainm air a sgrìobhadh "Na h-Earadh", ainm a thàinig sìos thugainn bho na seann [[Lochlannaich]]. 

Tha cruth na tìre ag atharrachadh bho thuath gu deas anns Na Hearadh.
Tha tuilleadh bheanntan air ceann a tuath Na Hearadh, agus gheibhear a' bheinn as àirde sna h-Eileanan an Iar ann (Cliseam - àirdead 799m).
Tha na rathaidean gu [[Hùisinis]] neo Reinigeadal air a' cheann a tuath iongantach is eagalach aig an aon àm, a chionn ‘s gu bheil iad an dà chuid cas agus caol, ach le sealladhnan brèagha is eireachdal.

Tha am baile as motha, [[An Tairbeart]], le port aiseig agus iomadach bùth, air a shuidheachadh far a bheil an t-eilean cha mhòr roinnte le "tairbeart" chaol - àite far an do tharraing na Lochannaich bho shean na bataichean aca thairis air ''isthmus''.
An ear air an Tairbeart, tha an t-Eilean [[Scalpaidh na Hearadh]] ceangailte ris na Hearadh le drochaid.
Aig ceann deas an eilein tha [[Roghadal]] ainmeil airson eaglais meadhon-aoiseach, an [[Eaglais Ròdal|Eaglais Chliamhain]].

San àird an ear, eadar an Tairbeart is Roghadal, tha rathad air an oirthir air an tug daoine an t-ainm “the Golden Road”, a chionn ‘s gun deach a leithid a dh'airgead a chosg ga thogail.
Tha e a’ ceangal nam bailtean beaga air an oirthir ri chèile.
Ann an ceann a deas na Hearadh chan eil na beanntan cho àrd agus a tha an fheadhainn san taobh tuath, ach tha iomadach tràigh gainmhich, air an comharrachadh le gainmheach breagha geal, air a' chosta an-iar.

{{commonscat|Harris|Na Hearadh}}

==Faic cuideachd==

* [[Eaglais Ròdal]]

==Ceanglaichean a-mach==

* [http://www.leverburgh.co.uk/ Fiosrachadh mu na Hearadh a Deas agus Leverburgh; dealbhan]
* [http://www.explore-harris.com/ Fiosrachadh mu na Hearadh aig "Explore Hebrides"]

[[category:Na h-Innse Gall]]

[[ca:Harris]]
[[cy:Na Hearadh]]
[[de:Harris (Insel)]]
[[en:Harris]]
[[es:Harris]]
[[fr:Harris (Écosse)]]
[[gl:Harris]]
[[nl:Na Hearadh]]
[[no:Harris (Hebridene)]]
[[pl:Harris]]
[[ru:Харрис (остров)]]
[[sv:Harris, Yttre Hebriderna]]
