[[Image:Sliabh a' chlamhain.jpg|thumb|Cartùn co-aimsireil a' sealltainn an Seanalair Cope a' dol na dheann air muin eich gu geataichean Berwick, le naidheachd a ruaige fhèin]]
Chaidh am blàr seo a chur tràth sa mhadainn air an 21mh dhen t-Sultain 1745, faisg air Tranent an [[Lodainn an Ear]], [[Alba]]. B'e seo a' chiad bhlàr an [[Na Seumasaich|Ar-a-mach nan Seumasach]], 1745-1746.

B'iad an luchd-cogaidh: [[na Seumasaich]], leis a' [[Prionnsa Teàrlach Stiùbhart|Phrionnsa Teàrlach Eideard Stiùbhart]] aig an ceann is iad fo chommand a' [[am Morair Seòras Moireach|Mhorair Sheòrais Mhoireach]] agus Dìuc Pheairt; agus feachd Riaghaltas Bhreatainn an Alba, fo chommand an t-[[an Seanalair Iain Cope|Seanalair Cope]].

Bha Cope air adbhanns a dhèanamh chun na h-àirde an-iar bho Dunbar; agus am feachd [[Na Seumasaich|Seumasach]] ga fheitheamh an [[Dùn Èideann]]. Thàinig an dà arm mu choinneamh a chèile faisg air Seton House, a tha fhathast na sheasamh. Thugadh "Sliabh a' Chlamhain" le na Gàidheil air an làrach às dèidh ''Gladsmuir'', baile beag is talamh-monaidh a tha ri làimh.

Thug arm a' phrionnsa ionnsaigh garg air feachdan an riaghaltais goirid às dèidh briseadh-latha; bha iad a'dol le bruthach, agus bhris an [[an t-àm dol sìos|dol-sìos]] aca loidhnichean an airm deirge ann am fìor chorra mhionaidean. Bha call mòr am measg saighdearan [[an darna Rìgh Deòrsa|Rìgh Deòrsa]], agus chaidh an ruagadh le [[na Seumasaich]].

==Tuilleadh Leughaidh - Gàidhlig==
MacChoinnich, Iain, ''Eachdraidh a' Phrionnsa, no Bliadhna Theàrlaich'', Thornton agus Collie (Dùn Èideann, 1845 - agus iomadach tionndadh às a dhèidh)

==Tuilleadh Leughaidh - Beurla==
Tomasson, Katherine & Buist, Francis, "Battles of the '45", Pan Books (1967)

[[category:Alba]]
[[category:Eachdraidh na h-Alba]]
[[Category:Na Seumasaich]]

[[de:Schlacht bei Prestonpans]]
[[en:Battle of Prestonpans]]
[[fr:Bataille de Prestonpans]]
