Far an tig dà [[loidhne]] nan coinneamh, canar '''ceàrn''' ris a' bheàirn eatarra, agus [[gob]] a' cheàirn ris a' cheann chumanta aig an dà loidhne. Aig an aon àm, tha '''ceàrn''' a' ciallachadh tomhas na beàirn - mar as caoile a' bheàrn eadar an dà [[loidhne]] 's ann as lugha an ceàrn. Ach tha bun-bheachd tomhas a' cheàirn a' buntainn ri cùrsa na dara loidhne an coimeas ri cùrsa na loidhne eile. Faodar a ràdh gur ann an '''ceàrn''' na th' ann de chuartachadh mu [[gob|ghob]] a' cheàirn, a' phuing-thionndaidh, a chuireas an dara [[loidhne]] air muin na loidhne eile.

[[Image:Cearn.jpg|thumb|250px|’S ann ann an '''ceàrn''' na th' ann de thionndadh de loidhne ''AB'', mun ghob ''A'', gus an suidhich i air muin na loidhne ''AC'']]

'S e an cleachdach ann am [[matamataig]], ceàrnan a riochdachadh ann an [[co-aontar]] le litrichean beaga [[aibidil]] na [[Greugais]] (gu h-àraidh: α, β, ζ, η, θ, ξ, φ agus ψ).


==Tomhas Cheàrnan==

===Raidiannan===

Airson cheàrnan a thomhas feumaidh dòigh a bhith ann airson [[àireamh]] a chur air a mheud. 'S ann a tha an ceàrn as lugha far a bheil an dà [[loidhne]] nan suidhe air muin a' chèile gun bheàrn sam bith eatarra. Mar a thèid an ceàrn am meud, tionndaidh an dara [[loidhne]] mun [[gob|ghob]] a' cheàirn agus 's e an ceàrn as mò a bhios ann far a bheil an da loidhne nan suidhe air a' chèile a-rithist ach a-nis 's i a' bheàrn eatarra an rèidhleach gu lèir mun timcheall.
  
Smaoinich a-nis air puing ''B'' air an [[loidhne]] a tha a' cuartachadh gob a' cheàirn ''A''. Bidh a' [[puing|phuing]] seo a' dèanamh dealbh de dh' [[arc]] [[cearcall|cearcaill]] mar a tha an ceàrn a' fàs nas mò. Ri linn seo, faodaidh sinn faid an [[arc]] seo a chleachdadh airson [[àireamh]] a chur air ceàrn. Ma tha ''B'' an astar ''r'' bho [[gob|ghob]] a' cheàirn ''A'', 's e 2π''r'', an [[cearcall-thomhas]], a th' ann an tomhas a' cheàirn as mò.
 
[[Image:Cearnan.jpg|400px]]

Tha faid [[arc]] an urra ris an astar ''r''. Ri linn seo, 's ann as feumail an co-mheas <math>\tfrac{s}{r}</math>, far a bheil ''s'' na faid [[arc]]. Canar '''[[raidian]]''' ris a' cho-mheas seo agus 's e [[àireamh]] de [[radius|radii]] a' [[cearcall|chearcaill]] a th' anns an fhaid [[arc]]. Mar eisimpleir, 's e 2π [[raidian]]nan a th' ann an cuairt iomlan (2π radii cearcaill sam bith) agus 's e π raidiannan a th’ ann an leth-chuairt.


===Puingean arc===

Tha dòigh eile ann airson cheàrnan a thomhas. San dòigh seo tha [[ceàrn ceart]] (cairteal-chuairt) air a roinn nan 90 earrainn co-ionnan. Canar ''puingean'' riutha, no gu bhith foirmeil "[[puing arc|puingean arc]]", agus thèid a sgrìobhadh le cearcall beag os-sgrìobhaidh (°). Tha 360° ann an cuairt iomlan, agus tha mu thuaiream 57.3° ann an [[raidian]]. Tha puingean arc cumanta ann an [[geoimeatras]] sìmplidh, [[reul-eòlas]] agus [[co-chomharran an Domhain]].

Tha a' phuing air a fo-roinn nan 60 ''mionaid''. Uaireannan canar ''[[mionaid arc]]'' no ''arc-mhionaid'' oirre. Thèid a sgrìobhadh le prìomh singilte ('). Mar eisimpleir: 3°30' = 3.5°.

Tha an arc-mhionaid air a roinn nan 60 ''diog'', no ''[[diog arc]]'', no ''arc-dhiog''. Thèid diogan an sgrìobhadh le prìomh dùbailte ("). Mar eisimpleir: 3°7'30" = 3°7.5' = 3.125°.

===Ceàrnan dearbhte agus àicheil===

Ann am [[matamataig]] 's e an cleachdach ceàrnan a thomhas '''''gu tuathal'''''. 'S mar sin, tha ceàrn [[àireamhan àicheil is neo-àicheil|àicheil]] air a thomhas ''gu deasail''. Mar as cumanta, air a' phlàna Chartesach, tha ceàrnan air an tomhas bhon axis-x. 'S e -30° a th' anns a' cheàrn a th' air a thomhas ''gu deasail'' bhon axis-x, ach 's e an ceàrn seo cuideachd 330° air a thomhas ''gu tuathal'' bhon axis-x – 's e sin 360° - 30°. 

Ann an [[spàs]] trì-sheallach, chan eil làn-sheagh aig na tha ''deasail'' no ''tuathal''.  Ri linn seo, tha ceàrnan air an ainmeachadh dearbhte no àicheil a-rèir 's mar a thèid an tomhas gu tuathal no gu deasail mun aiseal tro [[gob|ghob]] a' cheàrn agus i ingearach ri [[plàna]] a' cheàirn.



==Ainmean Cheàrnan==

{|-
 |[[Image:crn-caol.jpg|thumb|150px|Ceàrn caol]] 
 |[[Image:crn-ceart.jpg|thumb|150px|Ceàrn ceart]]
 |[[Image:crn-farsaing.jpg|thumb|150px|Ceàrn farsaing]]
 |[[Image:Crn-fosgailte.jpg|thumb|150px|Ceàrn fosgailte]]
|-
 |[[Image:crn-ardachaidh.jpg|thumb|150px|Ceàrn àrdachaidh]] 
 |[[Image:crn-isleachaidh.jpg|thumb|150px|Ceàrn isleachaidh]]
 |[[Image:crn-a-staigh.jpg|thumb|150px|Ceàrn a-staigh]]
 |[[Image:Crn-a-muigh.jpg|thumb|150px|Ceàrn a-muigh]]
|-
 |[[Image:crn-dluth.jpg|thumb|150px|Dlùth cheàrnan]]
 |[[Image:crn-co-phairteach.jpg|thumb|150px|Ceàrnan co-phàirteach]]
 |[[Image:crn-co-leasachail.jpg|thumb|150px|Ceàrnan co-leasachail]]
 |[[Image:Crn-co-nasgaidh.jpg|thumb|150px|Ceàrnan co-nasgaidh]]
|-
 |[[Image:crn-mu-choinneamh.jpg|thumb|150px|Ceàrnan mu choinneamh]]
 |[[Image:crn-mu-seach.jpg|thumb|150px|Ceàrnan mu seach]]
 |[[Image:crn-co-fhreagarrach.jpg|thumb|150px|Ceàrnan co-fhreagarrach]]
|}


==Cuid de dh' fheartan cheàrnan==

* Ma tha dà loidhne nan trasnadh, tha na ceàrnan mu choinneamh co-ionnan.
* Ma tha dà loidhne co-shìnte agus air an trasnadh le loidhne eile, tha na ceàrnan mu seach co-ionnan.
* Ma tha dà loidhne co-shìnte agus air an trasnadh le loidhne eile, tha na ceàrnan co-fhreagarrach co-ionnan.
* Tha an ceàrn a-muigh agus an ceàrn a-staigh co-leasachail – ’s e 180° an suim aca.



==Cùrsa-ceàrna==


[[Image:cursa-cearna.jpg|250px|thumb|left]]
Ann am [[maraireachd]], tha e cumanta [[cùrsa]] a thomhas bhon àirde tuath ach tha ceàrnan air an tomhas '''gu deasail'''. 'S e 90° a th' ann an àird an ear agus 270° a th' ann an àird an iar. 'S e an cleachdach cuideachd [[cùrsa-ceàrna|cùrsaichean-ceàrna]] a sgrìobhadh le trì figearan agus [[neoni]] a chur ro cheàrn nas lugha na 100°. San dòigh seo, sgrìobhar 090° an àite 90°. Ma tha bàta air cùrsa 022°30', tha i a' seòladh an ear-thuath 's a bhith tuath.

Thoir an aire cuideachd nam b' e 120° [[cùrsa-ceàrna]] a' phuing ''A'' bhon phuing ''B'', b' e 120° + 180° = 300° cùrsa-ceàrna ''B'' bho ''A'' – cuiribh 180° ris, ach thoiribh air falbh 360° ma tha an cùrsa-ceàrna nas mò na sin.


[[Category:matamataig]]
[[Category:geoimeatras]]
[[Category:triantanachd]]

{{Link FA|nl}}

[[af:Hoek (meetkunde)]]
[[als:Winkel (Geometrie)]]
[[ar:زاوية (هندسة)]]
[[ast:Ángulu]]
[[ay:K'uchu]]
[[az:Bucaq]]
[[be-x-old:Кут]]
[[bg:Ъгъл]]
[[bn:সমকোণ]]
[[bs:Ugao]]
[[ca:Angle]]
[[cs:Úhel]]
[[da:Vinkel]]
[[de:Winkel]]
[[el:Γωνία]]
[[en:Angle]]
[[eo:Angulo]]
[[es:Ángulo]]
[[et:Nurk]]
[[fa:زاویه]]
[[fi:Kulma]]
[[fr:Angle]]
[[gl:Ángulo]]
[[gn:Takamby]]
[[he:זווית]]
[[hr:Kut]]
[[ht:Ang]]
[[hu:Szög]]
[[id:Sudut (geometri)]]
[[io:Angulo]]
[[is:Bogagráða]]
[[it:Angolo]]
[[ja:角度]]
[[km:មុំ]]
[[ko:각도]]
[[lt:Kampas]]
[[lv:Leņķis]]
[[mk:Агол]]
[[mr:कोन]]
[[ms:Sudut]]
[[nl:Hoek (meetkunde)]]
[[pl:Kąt płaski]]
[[pt:Ângulo]]
[[qu:Chhuka]]
[[ro:Ângulo]]
[[ru:Угол]]
[[simple:Angle]]
[[sk:Uhol]]
[[sl:Kot]]
[[sr:Угао]]
[[su:Juru (élmu ukur)]]
[[sv:Vinkel]]
[[sw:Pembe (jiometria)]]
[[ta:கோணம்]]
[[th:มุม]]
[[tr:Açı]]
[[uk:Кут]]
[[vi:Góc]]
[[zh:角]]
[[zh-classical:角]]
