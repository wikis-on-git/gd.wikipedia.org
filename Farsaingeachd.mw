'S ann ann am '''farsaingeachd''' a tha meud [[geoimeatras|geoimeatrach]] an uachdair, no a' [[cumadh|chumaidh]] a chaidh a dhealbhadh air. Tha bun-bheachd na farsaingeachd imfhiosach, agus tha an fharsaingeachd furasta a h-annaladh, mas e cumadh sìmplidh (m.e. [[ceàrnag]] no [[cearcall]]) air [[plàna]] a th' ann. Mur h-e, is coltach gum bi feum air modhan-obrach geoimeatrais dhiofarachaidh adhartaich airson farsaingeachd uachdair annaladh.


==Farsaingeachd chumaidhean sìmplidh==

===Farsaingeachd ceart-cheàrnaich===

Tha [[ceart-cheàrnach]] dèante de dhà phaidhir [[loidhne|loidhnichean]] dìreach co-shìnte le ceart-cheàrnan eatarra. Nam b' e faid nan loidhnichean ''a'' agus ''b'', bhiodh an fharsaingeachd ''F'' na toradh:

::<math> F = a.b \,</math>



[[Image:Ceart-chearnaich.jpg|300px]]


===Farsaingeachd ceàrnaig===

'S e seòrsa sònraichte de cheart-cheàrnach a th' ann an [[ceàrnag|ceàrnaig]] far a bheil an aon fhaid aig gach taobh. 'S e an fharsaingeachd aice:
	
::<math> F = a^2 = a.a \,</math> 


===Farsaingeachd triantain===

'S e am foirmle airson farsaingeachd [[triantan|triantain]] annaladh:

::<math> F = \tfrac{1}{2} b.a \,</math>

...far a bheil ''b'' na faid aon thaobh an triantain (bonn an triantain), agus ''a'' na h-àirde triantain air a tomhas gu h-ingearach ris a' bhuinn.

Tha e furasta sealltainn co às a thàinig am foirmle seo. Nam biodh ''b'' air a roinn an dà phàirt ''b''<sub>1</sub> agus ''b''<sub>2</sub>, b' e farsaingeachd an triantain suim farsaingeachd an dà leth-cheart-cheàrnaich ''BCD'' agus ''CDF'':


[[Image:Triantain.jpg|450px]]


::<math> F = \tfrac{1}{2}a.b_1 + \tfrac{1}{2} a.b_2 = \tfrac{1}{2} a.(b_1 + b_2) = \tfrac{1}{2} a.b </math>


===Farsaingeachd poileagain===

Feumar [[poileagan]] a roinn mar àireamh de [[ceart-cheàrnach|cheart-cheàrnaich]] agus [[triantan|triantain]]. 'S e suim farsaingeachd nan earrainn sìmplidh seo a th' ann am farsaingeachd a' phoileagain.

 
[[Image:Poileagan-leodhais.jpg|200px]]


====Parailealogram====

Faodar [[parailealogram]] a roinn an trì earrainn - [[ceart-cheàrnach]] agus dà [[triantan|thriantan]] - ach tha e nas fhasa an fharsaingeachd aige annaladh ma thèid na h-earrainn seo an ath-eagrachadh airson ceart-cheàrnaich a dhealbhadh. 


[[Image:Frsngchd-prlgrm.jpg|450px]]

Tha an fharsaingeachd aige:  

::<math> F = a.b \,</math>


...far a bheil ''b'' na bonn a' pharailealograim agus ''a'' na h-àirde aige air a tomhas gu h-ingearach ris a' bhonn.


====Trapesium====

Faodar [[trapesium]] a roinn mar [[ceart-cheàrnach|cheart-cheàrnach]] agus dà [[triantan|thriantan]] cuideachd. Ma tha bonn an trapesium ''b'', agus sin a roinn na trì pàirtean ''c'', ''d'' agus ''e'', 's e farsaingeachd an trapesium:


[[Image:Trapesium.jpg|300px]]


::<math> F = \tfrac{1}{2} c.a + d.a + \tfrac{1}{2} e.a = \tfrac{1}{2} a.(c + d + d + e) = \tfrac{1}{2} a.(b + d) \,</math>

...far a bheil ''b'' na bonn, ''d'' na druim, agus ''a'' na h-àirde air a tomhas gu h-ingearach ri ''b'' (no ''d'').




==Aonadan farsaingeachd==

Chionns gur h-e toradh dà fhaide a th' anns an fharsaingeachd, 's e aonad faid ceàrnagaich a th' aice. 'S e am meatair (m) aonad na faide a-rèir an t-[[siostam aonadan eadar-nàiseanta|siostaim eadar-nàiseanta]] (an siostam SI) agus am meatair ceàrnagach (m<sup>2</sup>) aonad na farsaingeachd.

===Aonadan iomadail cumanta===

::cilemeatair ceàrnagach (km<sup>2</sup>) = 10<sup>6</sup> m<sup>2</sup>.
::heactair (ha) = 10<sup>4</sup> m<sup>2</sup>.
::aire (a) = 10<sup>2</sup> m<sup>2</sup>.

===Aonadan fo-iomadail cumanta===

::ciadameatair ceàrnagach (cm<sup>2</sup>) = 10<sup>-4</sup> m<sup>2</sup>.
::milemeatair ceàrnagach (mm<sup>2</sup>) = 10<sup>-6</sup> m<sup>2</sup>.

===Aonadan Ìmpireil===

::slat ceàrnagach ≅ 0.84 m<sup>2</sup>.
::acair ≅ 0.4 ha.
::mile ceàrnagach ≅ 2.6 km<sup>2</sup>.


[[Category:Geoimeatras]]

[[af:Oppervlakte]]
[[als:Fläche]]
[[ar:مساحة]]
[[arc:ܫܛܝܚܘܬܐ]]
[[be:Плошча]]
[[be-x-old:Плошча]]
[[bg:Площ]]
[[ca:Àrea]]
[[cs:Obsah]]
[[cy:Arwynebedd]]
[[da:Areal]]
[[de:Flächeninhalt]]
[[el:Έκταση]]
[[en:Area]]
[[eo:Areo]]
[[es:Área (geometría)]]
[[et:Pindala]]
[[eu:Azalera]]
[[fa:مساحت]]
[[fi:Pinta-ala]]
[[fo:Vídd]]
[[fr:Superficie]]
[[he:שטח]]
[[hi:क्षेत्रफल]]
[[hr:Površina]]
[[hu:Terület]]
[[id:Luas]]
[[ilo:Kalawa]]
[[io:Areo]]
[[is:Flatarmál]]
[[it:Area]]
[[ja:面積]]
[[jv:Jembar]]
[[ka:ფართობი]]
[[ko:넓이]]
[[lb:Fläch]]
[[li:Oppervlak]]
[[ln:Etando]]
[[lt:Plotas]]
[[lv:Platība]]
[[mg:Velarantany]]
[[mk:Плоштина]]
[[ml:വിസ്തീര്‍ണ്ണം]]
[[ms:Keluasan]]
[[nds:Flach]]
[[nl:Oppervlakte]]
[[nn:Flatevidd]]
[[no:Areal]]
[[oc:Superfícia]]
[[pl:Obszar]]
[[pt:Área]]
[[qu:Hallka k'iti k'anchar]]
[[ru:Площадь]]
[[sco:Area]]
[[simple:Area]]
[[sl:Površina]]
[[sv:Ytmått]]
[[ta:பரப்பளவு]]
[[th:พื้นที่]]
[[tl:Lawak]]
[[tr:Alan]]
[[uk:Площа]]
[[ur:رقبہ]]
[[vi:Diện tích]]
[[yi:שטח]]
[[zh:面积]]
[[zh-min-nan:Biān-chek]]
[[zh-yue:面積]]
