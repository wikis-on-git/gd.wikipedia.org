Bhuineadh '''Donnchadh Bàn Mac an t-Saoir''' (1724 - 1812) do [[Gleann_Urchaidh|Ghleann Urchaidh]] ann an [[Earra-Ghàidheal]]. Bha e na fhòrsair agus na gheamair anns an sgìre sin airson iomadach bliadhna agus 's ann airson nan dàn ainmeil nàdair a rinn e mu na beanntan agus na glinn mun cuairt oirre a tha a' mhòr-chuid eòlach air ainm. Nam measg seo tha 'Òran Coire a' Cheathaich', 'Cead Deireannach nam Beann' agus 'Moladh [[Beinn Dòbhrain]]'.

Bha Donnchadh cuideachd a' tighinn beò mar shaighdear aig diofar amannan. Tha iomradh na bhàrdachd mu bhith a' sàbaid an arm an riaghaltais aig [[Blàr na h-Eaglaise Brice]] ann an 1746. Bha e greis ann am [[Freiceadan Bhràghaid Albann]] agus bha e ann an [[Geàrd Bhaile Dhùn Èideann]] on bhliadhna 1767 a-mach.

Ged nach robh leughadh no sgrìobhadh aig Donnchadh bha e mion-eòlach air a' [[bàrdachd|bhàrdachd]] Ghàidhlig a bh' air teanga tòrr den t-sluagh aig an àm. Choisinn e cliù bhuan do chuid bhàrdachd fhèin nuair a dh'fhoillsich e i anns a' bhliadhna 1768. Bha cuideachadh aige bho ghrunnd charaidean ann a bhith a' coilionadh na h-obrach seo, nam measg An t-Ollamh Dòmhnall MacNeacail, [[Lios Mòr]].

A bharrachd air òrain agus dàn mu nàdar, bhiodh Donnchadh cuideachd a' dèanamh òrain-gaoil agus tha aon fhear aca seo fhathast gu sònraichte ainmeil an-diugh; 'Òran da Chèile Nuadh-phòsta' no 'a Mhàiri Bhàn Òg'. Tha stòiridh ann am beul-aithris mu fhear a thuirt ri Màiri, 's i na seann aois, nach aithnicheadh e idir i bhon òran. Fhreagair Donnchadh gun aithnicheadh e anns a' bhad i nan robh e ga faicinn tro shùilean fhèin.

Tha carragh-cuimhne mòr do Dhonnchadh Bàn ann an [[Eaglais nam Manach Liath]] ann an Dùn Eideann. Chaidh seo a ghlanach agus seirbhis a chumail le buidhinn-choimhearsnachd Ghàidhlig a' Bhaile, Bothan ann an 2005. Tha carragh-cuimhne eile ann dha mu dheas air Dàil Mhàillidh ann an Earra-Ghàidheal.

Tha òrain Dhonnchaidh rin lorg ann an 'The Songs of Duncan Bàn MacIntyre', deasaichte le Aonghas MacLeòid (Dùn Èideann, 1952).

==Ceanglaichean a-muigh==
*[http://www.cne-siar.gov.uk/gaelic/grd/Baird/indexframe.htm Duilleag Dhonnchaidh Bhàin air Gàidhlig Resource Database Chomhairle nan Eilean Siar]
*[http://www.slainte.org.uk/scotauth/macindsw.htm Airtigeal le Iain Mac a' Ghobhainn air làrach mu sgrìobhadairean Albannach]

[[Category:Sgrìobhadairean Albannach]]
[[Category:Bàird Gàidhlig]]
[[Category:Gàidheil]]

[[en:Duncan Ban MacIntyre]]
[[ru:Макинтайр, Дункан Бан]]
