'S e '''toirt air falbh''' an t-obrachadh [[matamataig]]each a bheir [[àireamh]] air falbh bho àireimh eile gus an diofar eatarra fhàgail. 'S e fear de na ceithir obrachaidhean bunaiteach [[àireamhachd]] a th' innte agus tha i na h-'''obrachadh mùiteach''' ri [[cur-ris]].

Ma tha dà àireimh air an cur-ris airson an t-suim aca dhèanamh, dhealaicheadh '''toirt air falbh''' àireamh bhon t-suim gus an diofar a dh' fhàgail.
::2 + 3 = 5	
::5 – 2 = 3

Ma chuirear na h-àireamhan nàdarra air loidhne (loidhne àireamh), 's e ceum gu deas a th' ann an ''cur-ris'' agus ceum gu clì a th' ann an ''toirt air falbh''.



Chionns gun sìn an loidhne seo gu [[eicrioch]] air an làimh dheis, tha e freagarrach do [[cur-ris|chur-ris]] [[àireamh|àireimh]] sam bith. Chan eil seo idir fìor do ''thoirt air falbh'' ach an sìn an loidhne gu eicrioch air an làimh chlì cuideachd. Airson sin a dhèanamh, tha feum air neoni agus na h-[[àireamhan àicheil is neo-àicheil|àireamhan àicheil]].


'S e loidhne nan [[slàn-àireamh|slàn-àireamhan]] a th' anns an loidhne, air a bheil na h-[[àireamh nàdarra|àireamhan nàdarra]], neoni agus na h-àireamhan àicheil. 

Mar a th' ann an [[cur-ris]], 's e [[obrachadh càraideach]] air na [[slàn-àireamh|slàn-àireamhan]] a th' ann an ''toirt air falbh'' ach thoir an aire nach eil toirt air falbh [[co-iomlaideachd|co-iomlaideach]] no [[co-thiomsachd|co-thiomsach]].

::''a'' – ''b'' ≠ ''b'' – ''a''
::(''a'' – ''b'') – ''c'' ≠ ''a'' – (''b'' – ''c'')

'S ann '''anti-cho-iomlaideach''' a tha toirt air falbh. 'S e sin ri ràdh nan iomlaideadh na h-àireamhan, bhiodh buil an obrachaidh àicheil:

::''a'' – ''b'' = ''c''
::''b'' – ''a'' =  –''c''

Chionns nach eil toirt air falbh [[co-iomlaideachd|co-iomlaideach]] no [[co-thiomsachd|co-thiomsach]], tha e cumanta ann am matamataig air toirt air falbh a bheachdachadh mar gum biodh e [[cur-ris]] le [[àireamhan àicheil is neo-àicheil|àireamhan àicheil]]:

::''a'' + (–''b'') =  –''b'' + ''a''
::(''a'' + (–''b'')) + (–''c'') = ''a'' + ((–''b'') + (–''c'')) 

Faic cuideachd: [[Àireamhan àicheil is neo-àicheil]].
