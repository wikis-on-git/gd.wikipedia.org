[[Image:cur-ris-1.png|right|280px]]

’S e '''cur-ris''' an t-obrachadh [[matamataig|matamataigeach]] a chuireas dà [[àireamh|àireimh]] ri chèile gus an suim a dhèanamh. ’S e sin an [[àireamh]] a tha co-ionnan ris an uimhir gu lèir nuair a chuireas dà uimhir ri chèile.

Tha an t-obrachadh air a sgrìobhadh leis a’ chomharra “+” eadar an dà àireimh a thathar a’ cur-ris, mar eisimpleir:
::3 + 4.
Faodar seo a leughadh an iomadh dòigh: “cuir-ris trì agus ceithir” no “trì, cuir-ris ceithir” no “cuir ceithir ri trì”. Mar [[co-aontar|cho-aontar]], faodar a leughadh cuideachd gu bheil “a trì ’s a cheithir a’ dèanamh a seachd”:
::3 + 4 = 7.

==Cur-ris nan àireamhan nàdarra==

’S e obrachadh [[àireamhachd]] as bunaitich a th’ ann an '''cur-ris'''. Tha e a’ leantainn fearta ’s bunaitich aig na h-[[àireamh nàdarra|àireamhan nàdarra]]. ’S e sin gu bheil gach [[àireamh]] na h-aon a bharrachd air an tè a th’ ann roimhpe. Mar eisimpleir, nan sgrìobhte “+ 1” an àite “h-aon a bharrachd air”:
::9 = 8 + 1 = (7 + 1) + 1 = (6 + 1) + 1 + 1 = 5 + 1 + 1 + 1 + 1.
Le bhith a’ dol air ais: 
::(1 + 1) + 1 + 1 = (2 + 1) + 1 = 3 + 1 = 4.
Agus nan cuirte 4 an àite “1 + 1 + 1 + 1” sa [[co-aontar|cho-aontar]] os cionn, bheireadh seo dhuinn:
::9 = 5 + 4.
’S e a’ chiall seo gu bheil a naoi na ''ceithir uiread'' de “h-aon a bharrachd” air a chòig. Canaidh sinn gu bheil i na ''ceithir a bharrachd'' air a chòig.

[[Image:cur-ris-2.png]]

Tha e a’ leantainn seo gun cuirear dà [[àireamh nàdarra|àireimh nàdarra]] ri chèile mar seo,
::''a'' + ''b'' = ''c''
chionns gum bi [[àireamh nàdarra]] ann, can ''c'', a tha ''b'' a bharrachd air ''a'' (.i. a tha ''b'' uiread de h-aon a bharrachd air ''a''). Canaidh sinn '''cur-ris''' ris an obrachadh a chuireas dà [[àireamh|àireimh]] ri chèile san dòigh seo.

===Co-iomlaideachd cur-ris===

’S ann bho na bun-bheachdan sìmplidh os cionn cuideachd a thig am feart cudromach ris an canar [[co-iomlaideachd]]. Ma tha [[àireamh nàdarra]] air a togail le ath chur-ris na h-àireimh a h-aon, tha e soilleir gu bheil:

[[Image:cur-ris-3.png]]

Agus san choitcheannas, ma tha ''a'' agus ''b'' nan [[àireamh nàdarra|àireamhan nàdarra]], gu bheil: 

::''a'' + ''b'' = ''b'' + ''a''.
 
’S ann ri seo a thathar ag ràdh ''Lagh Co-iomlaideach Chur-ris'', ged tha an “lagh” na thoradh feart cur-ris. Tha obrachaidhean eile ann am [[matamataig]] aig nach eil am feart seo agus nach eil a’ cumail ri lagh co-iomlaideach.

===Co-thiomsachd cur-ris===

’S e obrachadh càraideach a th’ ann an '''cur-ris'''. ’S e sin obrachadh dà àireimh, agus dà àireimh a-mhàin. Gus a suas air dà àireimh a chur-ris, bhiodh an treas àireamh air a cur ri suim na dà roimhpe agus gach àireamh eile air a cur ris an t-suim-ruithe:

::(3 + 8) + 2 + 13 + 7 + ...
::=     (11 + 2) + 13 + 7 + ...
::=           (13 + 13) + 7 + ...
::=                   (26 + 7) + ...

Ach ma thathar a’ cur-ris sreath [[àireamh|àireamhan]], chan eil e gu diofar ciamar a thathar gan toirt còmhla nam paidhrichean. Seo feart [[co-thiomsachd|co-thiomsach]] chur-ris. Sa riochd as sìmplidh:

::( ''a'' + ''b'' ) + ''c'' = ''a'' + ( ''b'' + ''c'' )
   
Mar eisimpleir, ( 3 + 8 ) + 2 = 11 + 2 = 13 = 3 + 10 = 3 + ( 8 + 2 ). 
Uaireannan thathar ag ràdh ''Lagh Co-thiomsach Chur-ris'' no ''Lagh nan Ceanglaichean Chur-ris'' ri seo ach, mar a tha an “lagh” [[co-iomlaideachd|co-iomlaideach]] os cionn, ’s e feart cur-ris a th’ ann.

==Neoni agus àireamhan àicheil==

’S e neoni an [[àireamh]] nach atharraich an dara àireamh ma tha e air a chur rithe. ’S e sin, ma tha 

::''a'' + ''x'' = ''a''

’s e neoni a th’ ann an ''x'':

::''x'' = 0.

Tha e soilleir gu bheil:

::0 + ''a'' = ''a'' + 0 = ''a''
::0 + 0 = 0

Nise, chionns gu bheil:

::0 + 1 = 1

...tha e soilleir gu bheil neoni na [[àireamh]] air beulaibh na h-aon anns an òrdugh àireamh – ’s e a h-aon a tha “aon a bharrachd” air neoni. Tha àireamhan eile ann a tha ro neoni anns an òrdugh seo. Is iadsan na h-àireamhan àicheil – na h-àireamhan nas lugha na neoni – agus ’s urrainnear an cur-ris anns an aon dòigh:

[[Image:cur-ris-4.png]]

Mar eisimpleir, ’s e a h-aon a tha ceithir a bharrachd air -3.

::-3 + 4 = 1

Chionns gu bheil cur-ris [[co-iomlaideachd|co-iomlaideach]], gabhar a sgrìobhadh cuideachd:

::4 + -3 = 1

...ach dè tha sin a’ ciallachadh? Gus a h-aon ruigsinn bho cheithir, feumar trì ceuman air ais a ghabhail.

[[Image:cur-ris-5.png]]

’S e [[toirt air falbh]] a tha seo:

::4 – 3 = 1

’S e [[toirt air falbh]] na h-aon rud ri cur-ris àireimh àicheil, ach thoir an aire nach eil [[toirt air falbh]] [[co-iomlaideachd|co-iomlaideach]] mar a tha cur-ris. 

::3 – 4 ≠ 4 – 3.


==Cur-ris uimhirean eile==
===Bloighean===

Chan urrainnear dà rud a chur-ris ma tha iad eadar-dhealaichte. Nan cuireadh ceithir ùbhlan agus dà orainsear ri trì ùbhlan agus orainsear, bhiodh seachd ùbhlan agus trì orainsearan ann. ’S urrainnear na h-ùbhlan agus na h-orainsearan a chur-ris fa leth ach chan urrainnear an cur-ris mar-aon. Ach ’s urrainnear mur eil sin a’ cunntadh ùbhlan is orainsearan ach pìosan measa. ’S ann mar seo cuideachd le [[bloigh (matamataig)|bloighean]]:

::<math>\left( \frac{4}{5} + \frac{2}{7} \right) + \left( \frac{3}{5} + \frac{1}{7} \right) = \left( \frac{7}{5} + \frac{3}{7} \right) </math>

Gus còigeamhan agus seachdamhan a chur-ris feumar an iomlaid gu bhith nam [[bloigh (matamataig)|bloighean]] den aon sheòrsa. Chionns gu bheil:

::<math>\frac{7}{5} = \frac{49}{35} \left( = \frac{7 \times 7}{5 \times 7} \right)</math> agus <math>\frac{3}{7} = \frac{15}{35} \left( = \frac{3 \times 5}{7 \times 5} \right)</math>

’S urrainnear an cur-ris mar a leanas:

::<math>\frac{7}{5} + \frac{3}{7} = \frac{49}{35} + \frac{15}{35} = \frac{64}{35}</math>


===Bheactaran===

Bheir an aon bhun-bheachd comas dhuinn [[bheactar]]an a chur-ris. Tha cùrsa agus meud aig [[bheactar]], agus ’s docha nach eil e soilleir ciamar a chuireas dà dhiubh ri chèile ma tha cùrsa eadar-dhealaichte aca. Ach ma tha na bheactaran air an cur an cèill a-rèir nan aon [[bonn-bheactar|bhonn-bheactar]]an, ’s urrainnear [[cuid de bheactair|codaichean de bheactaran]] an cois nam [[bonn-bheactar]]an a chur-ris. 

[[Image:bheactar-1.png]]

Seo eisimpleir. Biodh <math> \mathbf{a} </math> agus <math> \mathbf{b} </math> nam [[bheactar]]an ri chur-ris, agus biodh na [[bonn-bheactar]]an aca na bheactaran aonadach <math>\hat{\mathbf{x}}</math> agus <math>\hat{\mathbf{y}}</math>, an cois nan axes ''x'' agus ''y''. Biodh ''x<sub>a</sub>'' na chuid-''x'' de bheactar <math> \mathbf{a} </math> agus ''y<sub>a</sub>'' na chuid-''y'' dheth. Faodaidh sinn <math> \mathbf{a} </math> a sgrìobhadh an teirmean nam [[bonn-bheactar]]an mar a leanas:

::<math> \mathbf{a} = x_a \hat{\mathbf{x}} + y_a \hat{\mathbf{y}} </math>

Gus an ceartuair, leig an seagh ''agus'' leis a’ chomharra “+” an seo, ged a chithear gur h-e cur-ris a th’ ann. 

Mar an ceudna:

::<math> \mathbf{b} = x_b \hat{\mathbf{x}} + y_b \hat{\mathbf{y}} </math>

Faodar a-nis na codaichean-''x'' agus na codaichean-''y'' a chuir-ris, agus nithear ciall de chur-ris [[bheactar]]an  '''c''' = '''a''' + '''b'''  mar a leanas:

::<math> \mathbf{c} = x_c \hat{\mathbf{x}} + y_c \hat{\mathbf{y}} </math>

Far a bheil:

::<math> x_c = x_a + x_b \,\!</math>

::<math> y_c = y_a + y_b \,\!</math>

::<math> \mathbf{a} + \mathbf{b} = (x_a + x_b) \hat{\mathbf{x}} + (y_a + y_b) \hat{\mathbf{y}} </math>

Gabhar faicinn gum faighear an aon bhuil ma tha an dà [[bheactar]] <math> \mathbf{a} </math> agus <math> \mathbf{b} </math> air an cur ceann gu ceann. ’S e an suim aca am bheactar a tha a’ coileanadh an [[triantan|triantain]] – am bheactar bho thoiseach <math> \mathbf{a} </math> gu deireadh <math> \mathbf{b} </math>. 

[[Image:bheactar-2.png]]

Anns an aon dòigh, ma tha na codaichean de <math> \mathbf{a} </math>, an cois na h-axes ''x'' agus ''y'', na bheactaran: 

::<math> \mathbf{x}_a = x_a \hat{\mathbf{x}}</math>

::<math> \mathbf{y}_a = y_a \hat{\mathbf{y}}</math>

...’s e am bheactar <math> \mathbf{a} </math> na suim:

::<math> \mathbf{a} = \mathbf{x}_a + \mathbf{y}_a = x_a \hat{\mathbf{x}} + y_a \hat{\mathbf{y}}</math>

[[Image:bheactar-3.png]]



===Machlagan===

==Suimeadh==
