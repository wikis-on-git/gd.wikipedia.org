{{Template:Baile
  | AINM = České Budějovice
  | BRATACH = Flag of Ceske Budejovice.svg
  | LÙIREACH = Coat of arms of České Budějovice.svg
  | LÙIREACH_LEUD = 80
  | MAPA = Map cz České Budějovice kroton.svg
  | DÙTHAICH =[[An t-Seic]]
  | CEÀRN = [[Jihočeský kraj]]
  | SGÌRE = České Budějovice
  | LEUD = 48° 58′ 29″ Tuath
  | ASTAIR = 14° 28′ 29″ Ear
  | FARSAINGEACHD = 55.56 
  | ÀIREAMH_SHLUAIGH = 96053
  | BLIADHNA = 2009
  | FÒN = +420 38
  | DUILLEAG = [http://www.c-budejovice.cz/en/Stranky/welcome-page.aspx www.c-budejovice]
 }}
’S e '''České Budějovice''' ([[IPA]]: /ˈtʃɛskɛː ˈbuɟɛjovɪtsɛ/) (''“Budweis”'' mar a theirear ris anns na cànanan eile gu tric) [[ceann-bhaile]] [[Bohemia a Deas|Bhohemia a Deas]] anns [[an t-Seic]]. ’S e am baile as motha dhen sgìre, agus an seachdamh baile as motha dhen dhùthaich.

==Cruinn-eòlas agus eachdraidh==
[[File:České Budějovice - centrum letecky.jpg|300px|thumb|left|Meadhan a' bhaile bhon adhar.]]

Tha České Budějovice na laighe ann am meadhan Bohemia a Deas, ann an srath na h-aibhne [[Vltava]]. Tha an abhainn [[Malše]] a’ ruith a-steach don Vltava faisg air meadhan a’ bhaile, agus tha [[loch|lochan]] gu leòr san dùthaich mun cuairt, mòran dhiubh air an dèanamh le daoine anns an 15mh agus 16mh linn. Tha am baile a’ laighe aig àirde 381 meatair (1,250 troigh) os cionn [[àirde na mara]], agus tha a’ chrìoch bheanntach [[Šumava]] faisg air anns an àird a deas.

Chaidh am baile a stèidheachadh le [[Hirzo]], ridire do rìgh [[Přemysl Otakar II]] de [[Bohemia]], anns a’ bhliadhna [[1265]]. Dh’fhàs e na bu mhotha anns an 16mh linn a chionn [[mèinnearachd]] [[airgead|airgid]], [[malairt]] agus [[tuathanachas èisg]]. Bho thùs, bha a’ mhòr-chuid de na daoine [[Na Seicich|Seiceach]], mar a tha e an-diugh, ach rè na linntean bha seo ag atharrachadh. B’ iad na  [[Na Gearmailtich|Gearmailtich]] an dàrna poball a bu chudromaiche. Dh'fhàs e a bhith na cheann-bhaile air Bohemia a Deas aig toiseach na 20mh linn. Ann an Lùnasdal 2002 bha [[tuil]] mhòr ann.

==Poball agus gnìomhachas==

[[File:Budvar UK.JPG|thumb|left|128px|Botal de leann taigh-grùide Budweiser Budvar.]]
Tha mu 96,000 duine buan-chòmhnaidheach sa bhaile <small>(27/3/2009, <ref>http://aplikace.mvcr.cz/adresa/c/ceske/index.html Oifis Rìoghachd na Seice</ref>)</small>. Ach tha mu 12,000 oileanach ag ionnsachadh anns a’ bhaile aig  [[Oilthigh Bohemia a Deas]] <small>(5/1/2009, <ref>http://www.jcu.cz/data_fakta Oilthigh na Bohemia a Deas</ref>)</small> agus tha a’ chuid as motha dhiubh siud a’ tighinn à bailtean eile. Tha mu 95% dhen phoball [[Na Seicich|Seiceach]]. ’S iad a’ [[mion-chuid|mhion-chuid]] as motha na [[Ròmanaich]] (no daoine dubh-shiùbhlaich). B’ iad na [[Na Gearmailtich|Gearmailtich]] a’ mhòrchuid gus dèireadh na 19mh linn, agus an dàrna cuid a bu mhotha an dèidh sin, ach bha aca ris [[an t-Seic]] fhàgail an dèidh dèireadh an [[Dàrna Cogadh|Dàrna Cogaidh]]. Am measg nan daoine ainmeil a rugadh sa bhaile tha [[Vladimír Remek]], a' chiad [[speurair]] anns an fhànas ach a-mhàin an fheadhainn bho na [[Stàitean Aonaichte]] agus bhon [[Aonadh Sobhiat]].

Tha am baile ainmeil airson [[grùdaireachd]] [[leann|leanna]]. Tha dà thaigh-grùide sa bhaile an-diugh. Tha [[Budějovický Budvar]] (“''Budweiser Budvar Brewery''” sa Bheurla) a' dèanamh ''Budějovický Budvar'' (“''Budweiser Budvar''”, mar a chanar ris anns an Roinn-Eòrpa, no “''Czechvar''”, mar a chanar ris anns na Stàitean Aonaichte agus [[Canada]] far a bheil “''Budweiser Budvar''” na ainm air leann bhon taigh-ghrùide Ameireagach [[Anheuser-Busch]]). Agus tha [[Budějovický měšťanský pivovar|Samson]] (gu h-oifigeach: ''Budějovický měšťanský pivovar'' - “''Budweiser Bier Bürgerbräu''” sa Bheurla) a’ dèanamh “Samson”.

Tha [[factaraidh|factaraidhean]] cudromach eile ann, m.e.: [[Koh-i-Noor Hardtmuth]] (a' dèanamh [[uidheam-sgrìobhaidh]]), Motor Jikov agus [[Robert Bosch]] ([[innleadaireachd]]), GAMA (bathar [[plastaig]] airson [[leigheas]] agus [[leigheas bheathach]]) agus Gamex (bathar plastaig airson [[gnìomhachas-bìdh]]).

Tha an [[stèisean cumhachd]] [[niuclasach]] Temelín 24 km (15 mìle) air àird a tuath a’ bhaile.
{{-}}

==Seallaidhean==

[[File:Budweis 016.JPG|thumb|176px|An Tùr Dubh.]]
[[File:České Budějovice Square.jpg|thumb|left|200px|An ceàrnag mòr.]]
[[File:Presentation of Virgin Mary Church-České Budějovice.jpg|thumb|left|200px|Cùl Eaglais an Naoimh Moire.]]
Tha mòran togalaichean [[Gotach]], linn an [[Ath-bheothachadh|ath-bheòthachaidh]] is [[baroc]] ann an České Budějovice. ’S iad an fheadhainn as cudromaiche: [[Eaglais]] [[Moire|an Naoimh Moire]] bhon bhliadhna 1265 agus an “Černá věž” ( an''Tùr Dubh'') bhon 16mh linn. Tha a’ chuid as motha dhiubh ann am meadhan eachdraidheil a’ bhaile a tha na laighe mu thimcheall ceàrnaig mòire le [[Talla-baille|talla a’ bhaile]] agus le [[Sràid fo dhìon|sràidean fo dhìon]] air gach taobh dhith. Tha meadhan a’ bhaile air a chuartachadh leis an dà abhainn agus le “Canàl a’ Mhuilinn”.

Anns a’ bhliadhna [[1827]] thòsich a’ chiad [[rathad-iarainn]] air a tharraing le [[each|eich]] air mòr-thìr [[an Roinn-Eòrpa|na Roinn Eòrpa]], ’s e a’ ruith eadar České Budějovice agus [[Linz]] san [[An Ostair|Ostair]] (bha an dà bhaile anns an [[Ìompaireachd Ostaireach]] aig an àm ud). Tha [[taigh-tasgaidh]] dhà a-nis sa bhaile.

Faisg air a’ bhaile tha an [[caisteal]] ''[[Hluboká nad Vltavou]]'', [[tobhta]] de chaisteil aig [[Jan Žižka]] (gaisgeach nàiseanta Seiceach) ann an ''Trocnov'', no am baile ''[[Český Krumlov]]'' a tha air an liosta de làraichean dualchais na Cruinne aig [[Làrach Dhualchas na Cruinne|UNESCO]].
{{-}}

==Iomraidhean==
<references/>

==Ceanglaichean eile==
{{commons|Category:České Budějovice|České Budějovice}}
* [http://www.c-budejovice.cz/en/Stranky/welcome-page.aspx Prìomh-dhuilleag oifigeach a’ bhaile]
* [http://www.virtourist.com/europe/budejovice/ Cuairt bhrìgheil timcheall a’ bhaile]

[[Category:Bailtean]]
[[Category:An t-Seic]]

[[bg:Ческе Будейовице]]
[[cs:České Budějovice]]
[[cy:České Budějovice]]
[[da:České Budějovice]]
[[de:České Budějovice]]
[[et:České Budějovice]]
[[el:Τσέσκε Μπουντεγιόβιτσε]]
[[en:České Budějovice]]
[[es:České Budějovice]]
[[eo:České Budějovice]]
[[fr:České Budějovice]]
[[hr:České Budějovice]]
[[id:České Budějovice]]
[[is:České Budějovice]]
[[it:České Budějovice]]
[[pam:České Budějovice]]
[[la:Budvicium]]
[[lt:Česke Budejovicai]]
[[hu:České Budějovice]]
[[mk:Ческе Будјејовице]]
[[ms:České Budějovice]]
[[nl:České Budějovice]]
[[ja:チェスケー・ブジェヨヴィツェ]]
[[no:České Budějovice]]
[[nn:České Budějovice]]
[[pl:Czeskie Budziejowice]]
[[pt:České Budějovice]]
[[ro:České Budějovice]]
[[ru:Ческе-Будеёвице]]
[[simple:České Budějovice]]
[[sk:České Budějovice]]
[[sr:Чешке Будјејовице]]
[[fi:České Budějovice]]
[[sv:České Budějovice]]
[[tg:Ческе-Будейовитсе]]
[[uk:Чеське-Будєйовіце]]
[[zh:捷克布杰约维采]]
