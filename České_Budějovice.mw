{{Template:Baile
  | AINM = České Budějovice
  | BRATACH = Flag of Ceske Budejovice.svg
  | LÙIREACH = Coat of arms of České Budějovice.svg
  | LÙIREACH_LEUD = 80
  | MAPA = Map cz České Budějovice kroton.svg
  | DÙTHAICH =[[An t-Seic]]
  | CEÀRN = [[Jihočeský kraj]]
  | SGÌRE = České Budějovice
  | LEUD = 48° 58′ 29″ Tuath
  | ASTAIR = 14° 28′ 29″ Ear
  | FARSAINGEACHD = 55.56 
  | ÀIREAMH_SHLUAIGH = 96053
  | BLIADHNA = 2009
  | FÒN = +420 38
  | DUILLEAG = [http://www.c-budejovice.cz/en/Stranky/welcome-page.aspx www.c-budejovice]
 }}
’S e '''České Budějovice''' ([[IPA]]: /ˈtʃɛskɛː ˈbuɟɛjovɪtsɛ/) (''“Budweis”'' mar a theirear ris gu tric anns na cànanan eile) [[ceann-bhaile]] [[Bohemia a Deas]] anns [[an t-Seic]]. Is e am baile as motha dhen sgìre, agus an seachdamh baile as motha dhen dùthaich.

==Cruinn-eòlas agus eachdraidh==
[[File:České Budějovice - centrum letecky.jpg|300px|thumb|left|Meadhan a' bhaile bhon adhar.]]

Tha České Budějovice na laighe ann am meadhan Bohemia a Deas, ann an srath na h-aibhne [[Vltava]]. Tha an abhainn [[Malše]] a’ ruith a-steach don Vltava faisg air meadhan a’ bhaile, agus tha [[loch|lochan]] gu leòr san dùthaich mun cuairt, mòran dhiubh air an dèanamh le daoine anns an 15mh agus 16mh linn. Tha am baile a’ laighe 381 meatair (1,250 troigh) os cionn [[àirde na mara]], agus tha a’ chrìoch bheanntach [[Šumava]] faisg anns an àird a deas.

Chaidh am baile a stèidheachadh le [[Hirzo]], ridire do rìgh [[Přemysl Otakar II]] de [[Bohemia]], anns a’ bhliadhna [[1265]]. Dh’fhàs e na bu mhotha anns an 16mh linn a chionn [[mèinnearachd]] [[airgead|airgid]], [[malairt]], agus [[tuathanachas èisg]]. Bho thùs, bha a’ mhòr-chuid de na daoine [[Na Seicich|Seiceach]], mar a tha an-diugh, ach rè na linntean bha seo ag atharrachadh. B’ iad na  [[Na Gearmailtich|Gearmailtich]] an dàrna poball a bu chudromaiche. Dh'fhàs e a bhith na cheann-bhaile air Bohemia a Deas aig toiseach na 20mh linn. Ann an Lùnastal 2002 bha [[tuil]] mhòr ann.

==Poball agus gnìomhachas==

[[File:Budvar UK.JPG|thumb|left|128px|Botal de leann taigh-grùide Budweiser Budvar.]]
Tha mu 96,000 duine buan-chòmhnaidheach sa bhaile <small>(27/3/2009, <ref>http://aplikace.mvcr.cz/adresa/c/ceske/index.html Oifis Rìoghachd na Seice</ref>)</small>. Ach tha mu 12,000 oileanach ag ionnsachadh anns a’ bhaile aig  [[Oilthigh Bohemia a Deas]] <small>(5/1/2009, <ref>http://www.jcu.cz/data_fakta Oilthigh na Bohemia a Deas</ref>)</small> agus tha a’ chuid as motha dhiubh siud a’ tighinn à bailtean eile. Tha mu 95% dhen phoball [[Na Seicich|Seiceach]]. ’S iad am mion-sluagh as motha na [[Ròmanaich]] (no daoine dubh-shiùbhlaich). B’ iad na [[Na Gearmailtich|Gearmailtich]] a’ mhòrchuid gus dèireadh na 19mh linn, agus an dàrna cuid a bu mhotha an dèidh sin, ach bha aca ris [[an t-Seic]] fhàgail an dèidh deireadh an [[Dàrna Cogadh|Dàrna Cogaidh]]. Am measg nan daoine ainmeil a rugadh sa bhaile tha [[Vladimír Remek]], a' chiad [[speurair]], ach a-mhàin an fheadhainn às na [[Stàitean Aonaichte]] agus às an [[Aonadh Sobhiat]], a chaidh anns an fhànas.

Tha am baile ainmeil airson [[grùdaireachd]] [[leann|leanna]]. Tha dà thaigh-grùide sa bhaile an-diugh. Tha [[Budějovický Budvar]] (“''Budweiser Budvar Brewery''” sa Bheurla) a' dèanamh ''Budějovický Budvar'' (“''Budweiser Budvar''”, mar a chanar ris anns an Roinn-Eòrpa, no “''Czechvar''”, mar a chanar ris anns na Stàitean Aonaichte agus [[Canada]] far a bheil “''Budweiser Budvar''” na ainm air leann bhon taigh-ghrùide Ameireagach [[Anheuser-Busch]]). Agus tha [[Budějovický měšťanský pivovar|Samson]] (gu h-oifigeach: ''Budějovický měšťanský pivovar'' - “''Budweiser Bier Bürgerbräu''” sa Bheurla) a’ dèanamh “Samson”.

Tha [[factaraidh|factaraidhean]] cudromach eile ann, m.e.: [[Koh-i-Noor Hardtmuth]] (a’ dèanamh [[uidheam-sgrìobhaidh]]), Motor Jikov agus [[Robert Bosch]] ([[innleadaireachd]]), GAMA (bathar [[plastaig]] airson [[leigheas]] agus [[leigheas bheathach]]) agus Gamex (bathar plastaig airson [[gnìomhachas-bìdh]]).

Tha an [[stèisean cumhachd]] [[niuclasach]] Temelín 24 km (15 mìle) air àird a tuath a’ bhaile.
{{-}}

==Seallaidhean==

[[File:Budweis 016.JPG|thumb|176px|An Tùr Dubh.]]
[[File:České Budějovice Square.jpg|thumb|left|200px|An ceàrnag mòr.]]
[[File:Presentation of Virgin Mary Church-České Budějovice.jpg|thumb|left|200px|Cùl Eaglais an Naoimh Moire.]]
Tha mòran togalaichean [[Gotach]], linn an [[Ath-bheothachadh|ath-bheòthachaidh]] is [[baroc]] ann an České Budějovice. ’S iad an fheadhainn as cudromaiche: [[Eaglais]] [[Moire|an Naoimh Moire]] bhon bhliadhna 1265 agus an “Černá věž” ( an ''Tùr Dubh'') bhon 16mh linn. Tha a’ chuid as motha dhiubh ann am meadhan eachdraidheil a’ bhaile a tha na laighe mu thimcheall ceàrnaig mòire le [[Talla-baille|talla a’ bhaile]] agus le [[Sràid fo dhìon|sràidean fo dhìon]] air gach taobh dhith. Tha meadhan a’ bhaile air a chuartachadh leis an dà abhainn agus le “Canàl a’ Mhuilinn”.

Anns a’ bhliadhna [[1827]] thòsich a’ chiad [[rathad-iarainn]] air a tharraing le [[each|eich]] air mòr-thìr [[an Roinn-Eòrpa|na Roinn Eòrpa]], ’s e a’ ruith eadar České Budějovice agus [[Linz]] san [[An Ostair|Ostair]] (bha an dà bhaile anns an [[Ìompaireachd Ostaireach]] aig an àm ud). Tha [[taigh-tasgaidh]] dha a-nis sa bhaile.

Faisg air a’ bhaile (10km) tha an [[caisteal]] agus am baile ''[[Hluboká nad Vltavou]]'' no [[tobhta]] de [[caisteal|chaisteil]] aig [[Jan Žižka]] (gaisgeach nàiseanta Seiceach) ann an ''Trocnov''.  Agus beagan nas fhada air falbh (30km) tha am baile ''[[Český Krumlov]]'' a tha air an liosta de làraichean dualchais na Cruinne aig [[Làrach Dhualchas na Cruinne|UNESCO]].
{{-}}

==Iomraidhean==
<references/>

==Ceanglaichean eile==
{{commons|Category:České Budějovice|České Budějovice}}
* [http://www.c-budejovice.cz/en/Stranky/welcome-page.aspx Prìomh-dhuilleag oifigeach a’ bhaile]
* [http://www.virtourist.com/europe/budejovice/ Cuairt bhrìgheil timcheall a’ bhaile]

[[Category:Bailtean]]
[[Category:An t-Seic]]

[[bg:Ческе Будейовице]]
[[cs:České Budějovice]]
[[cy:České Budějovice]]
[[da:České Budějovice]]
[[de:České Budějovice]]
[[el:Τσέσκε Μπουντεγιόβιτσε]]
[[en:České Budějovice]]
[[eo:České Budějovice]]
[[es:České Budějovice]]
[[et:České Budějovice]]
[[fi:České Budějovice]]
[[fr:České Budějovice]]
[[hr:České Budějovice]]
[[hu:České Budějovice]]
[[id:České Budějovice]]
[[is:České Budějovice]]
[[it:České Budějovice]]
[[ja:チェスケー・ブジェヨヴィツェ]]
[[la:Budvicium]]
[[lt:Česke Budejovicai]]
[[mk:Ческе Будјејовице]]
[[ms:České Budějovice]]
[[nl:České Budějovice]]
[[nn:České Budějovice]]
[[no:České Budějovice]]
[[pam:České Budějovice]]
[[pl:Czeskie Budziejowice]]
[[pt:České Budějovice]]
[[ro:České Budějovice]]
[[ru:Ческе-Будеёвице]]
[[simple:České Budějovice]]
[[sk:České Budějovice]]
[[sr:Чешке Будјејовице]]
[[sv:České Budějovice]]
[[tg:Ческе-Будейовитсе]]
[[uk:Чеське-Будєйовіце]]
[[war:České Budějovice]]
[[zh:捷克布杰约维采]]
