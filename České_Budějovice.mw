[[File:Coat of arms of České Budějovice.svg|thumb|112px|Suaicheantas de České Budějovice.]]
'S e '''České Budějovice''' ([[IPA]]: /ˈtʃɛskɛː ˈbuɟɛjovɪtsɛ/; ''Budweis'' mar a theirear ris ann an cànanan eile gu tric) an [[ceann-bhaile]] de [[Bohemia a Deas]] anns [[an t-Seic]]. 'S e am baile as motha dhen sgìre, agus an seachdamh baile as motha dhen dhùthaich.

==Cruinn-eòlas agus eachdraidh==
[[File:Map cz České Budějovice kroton.svg|250px|thumb|right|České Budějovice anns [[an t-Seic]].]]

Tha České Budějovice na laighe am meadhan Bohemia a Deas, ann an gleann de abhainn [[Vltava]]. Tha abhainn [[Malše]] a' ruith a-steach do Vltava faisg air meadhan a' bhaile, agus tha [[loch|lochan]] gu leòr san dùthaich mun cuairt, mòran dhiubh air an dèanamh le daoine anns an 15mh agus 16mh linn. Tha am baile a' laighe aig àirde 1,250 troigh (381 meatair) os cionn [[leibheil na mara]], ach tha an ceàrn beanntach [[Šumava]] faisg air an Deas air.

Bha am baile air a stèidheachadh le [[Hirzo]], ridire do rìgh [[Přemysl Otakar II]] de [[Bohemia]], anns a' bhliadhna [[1265]]. Dh'èirich e a bu mhotha anns an 16mh linn a chionn [[mèinnearachd]] [[airgead|airgid]], [[malairt]] agus [[tuathanachas èisg]]. Bho thùs, bha a' mhòr-chuid de na daoine [[Na Seicich|Seiceach]], mar a tha e an-diugh, ach rè na linntean bha seo ag atharrachadh, leis na  [[Na Gearmailtich|Gearmailtich]] an dàrna poball a bu chudromaiche. Dh'fhàs e a bhith ceann-bhaile de Bohemia a Deas aig an tòiseach na 20mh linn. Anns an Lùnasdal 2002 bha [[tuil]] mòr ann.

==Poball agus gnìomhachas==

Tha mu 96,000 duine buan-chòmhnaidheach sa bhaile <small>(27/3/2009, <ref>http://aplikace.mvcr.cz/adresa/c/ceske/index.html</ref>)</small>, ach tha mu 12,000 oileanach ag ionnsachadh san [[Oilthigh na Bohemia a Deas]] a tha sa bhaile <small>(5/1/2009, <ref>http://www.jcu.cz/data_fakta</ref>)</small>, cuid as motha dhiubh a' tighinn à bailtean eile. Tha mu 95% dhen phoball [[Na Seicich|Seiceach]]; 's e a' [[mion-chuid|mhion-chuid]] as motha na [[Ròmanaich]] (no daoine dubh-shiùbhlaich). B' e na [[Na Gearmailtich|Gearmailtich]] an cuid a bu mhotha gus dèireadh de 19mh linn, agus an dàrna cuid a bu mhotha roimhe bha aca ri dh'fhàgadh [[an t-Seic]] an dèidh dèireadh an [[Dàrna Cogadh|Dàrna Chogaidh]]. Am measg na daoine ainmeil a rugadh sa bhaile tha [[Vladimír Remek]], a' chiad [[speurair]] air an t-saoghal nach robh bho na [[Stàitean Aonaichte]] no bhon [[Aonadh Sobhiat]].

[[File:Budvar UK.JPG|thumb|right|128px|Botal de leann taigh-grùide Budweiser Budver.]]
Tha am baile ainmeil airson [[grùdaireachd]] [[leann|leanna]]. Tha dà [[taigh-grùide|thaigh-grùide]] sa bhaile and-diugh. Tha [[Budějovický Budvar]] (''Budweiser Budvar Brewery'' sa Bheurla) a' dèanamh ''Budějovický Budvar'' (''"Budweiser Budvar"'', mar a tha air anns an Roinn-Eòrpa, no ''"Czechvar"'', mar a tha air sna Stàitean Aonaichte agus [[Canada]], far a bheil ''"Budweiser Budvar"'' ainm leanna bhon thaigh-ghrùide Ameireagach [[Anheuser-Busch]]), agus tha [[Budějovický měšťanský pivovar]] (''Budweiser Bier Bürgerbräu'' sa Bheurla) a' dèanamh "Samson".

Tha [[factaraidh|factaraidhean]] cudromach eile me [[Koh-i-Noor Hardtmuth]] (a' dèanamh [[uidheam-sgrìobhaidh]]), Motor Jikov agus [[Robert Bosch]] (innleadaireachd), GAMA (bathar [[plastaig]] airson [[leigheas]] agus [[leigheas bheathach]] agus Gamex (bathar plastaig airson [[gnìomhachas-bìdh]]).

Anns a' bhliadhna [[1827]], thòsich a' chiad [[rathad-iarainn]] a' tarraing le [[each|eich]] air a' mhòr-thìr [[an Roinn-Eòrpa|Eòrpach]] a ruith eadar České Budějovice agus [[Linz]] san [[An Ostair|Ostair]] (bha an dà bhaile anns an [[Ìompaireachd Ostaireach]] aig an àm sin).

Tha an [[stèisean cumhachd]] [[niuclasach]] Temelín 24 km (15 mìle) a tuath air a' bhaile.

==Seallaidhean==

==Iomraidhean==
<references/>
