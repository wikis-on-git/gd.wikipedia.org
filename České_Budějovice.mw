<!-- Mak redirects fae: Budweis, Ceske Budejovice, Budejovice, Budějovice, Böhmisch Budweis, Budvicium -->
[[File:Coat of arms of České Budějovice.svg|thumb|112px|Suaicheantas de České Budějovice.]]
'S e '''České Budějovice''' ([[IPA]]: /ˈtʃɛskɛː ˈbuɟɛjovɪtsɛ/; ''Budweis'' mar a theirear ris anns na cànanan eile gu tric) an [[ceann-bhaile]] de [[Bohemia a Deas]] anns [[an t-Seic]]. 'S e am baile as motha dhen sgìre, agus an seachdamh baile as motha dhen dhùthaich.

==Cruinn-eòlas agus eachdraidh==
[[File:Map cz České Budějovice kroton.svg|200px|thumb|left|České Budějovice anns [[an t-Seic]].]][[File:České Budějovice - centrum letecky.jpg|320px|thumb|right|Meadhan a' bhaile bhon adhar.]]

Tha České Budějovice na laighe ann am meadhan Bohemia a Deas, ann an gleann de abhainn [[Vltava]]. Tha abhainn [[Malše]] a' ruith a-steach do Vltava faisg air meadhan a' bhaile, agus tha [[loch|lochan]] gu leòr san dùthaich mun cuairt, mòran dhiubh air an dèanamh le daoine anns an 15mh agus 16mh linn. Tha am baile a' laighe aig àirde 1,250 troigh (381 meatair) os cionn [[leibheil na mara|na mara]], ach tha an ceàrn beanntach [[Šumava]] faisg air àird a deas.

Bha am baile air a stèidheachadh le [[Hirzo]], ridire do rìgh [[Přemysl Otakar II]] de [[Bohemia]], anns a' bhliadhna [[1265]]. Dh'èirich e a bu mhotha anns an 16mh linn a chionn [[mèinnearachd]] [[airgead|airgid]], [[malairt]] agus [[tuathanachas èisg]]. Bho thùs, bha a' mhòr-chuid de na daoine [[Na Seicich|Seiceach]], mar a tha e an-diugh, ach rè na linntean bha seo ag atharrachadh, leis na  [[Na Gearmailtich|Gearmailtich]] an dàrna poball a bu chudromaiche. Dh'fhàs e a bhith ceann-bhaile de Bohemia a Deas aig tòiseach na 20mh linn. Anns an Lùnasdal 2002 bha [[tuil]] mòr ann.

==Poball agus gnìomhachas==

[[File:Budvar UK.JPG|thumb|right|128px|Botal de leann taigh-grùide Budweiser Budvar.]]
Tha mu 96,000 duine buan-chòmhnaidheach sa bhaile <small>(27/3/2009, <ref>http://aplikace.mvcr.cz/adresa/c/ceske/index.html Oifis Rìoghachd na Seice</ref>)</small>, ach tha mu 12,000 oileanach ag ionnsachadh ann an  [[Oilthigh na Bohemia a Deas]] a tha sa bhaile <small>(5/1/2009, <ref>http://www.jcu.cz/data_fakta Oilthigh na Bohemia a Deas</ref>)</small>, cuid as motha dhiubh a' tighinn à bailtean eile. Tha mu 95% dhen phoball [[Na Seicich|Seiceach]]; 's e a' [[mion-chuid|mhion-chuid]] as motha na [[Ròmanaich]] (no daoine dubh-shiùbhlaich). B' e na [[Na Gearmailtich|Gearmailtich]] an cuid a bu mhotha gus dèireadh de 19mh linn, agus an dàrna cuid a bu mhotha roimhe bha aca ri dh'fhàgadh [[an t-Seic]] an dèidh dèireadh an [[Dàrna Cogadh|Dàrna Chogaidh]]. Am measg na daoine ainmeil a rugadh sa bhaile tha [[Vladimír Remek]], a' chiad [[speurair]] air an t-saoghal nach robh bho na [[Stàitean Aonaichte]] no bhon [[Aonadh Sobhiat]].

Tha am baile ainmeil airson [[grùdaireachd]] [[leann|leanna]]. Tha dà thaigh-grùide sa bhaile an-diugh. Tha [[Budějovický Budvar]] (''Budweiser Budvar Brewery'' sa Bheurla) a' dèanamh ''Budějovický Budvar'' (''"Budweiser Budvar"'', mar a tha air anns an Roinn-Eòrpa, no ''"Czechvar"'', mar a tha air sna Stàitean Aonaichte agus [[Canada]], far a bheil ''"Budweiser Budvar"'' ainm leanna bhon taigh-ghrùide Ameireagach [[Anheuser-Busch]]), agus tha [[Budějovický měšťanský pivovar|Samson]] (gu h-oifigeach: ''Budějovický měšťanský pivovar'' - ''Budweiser Bier Bürgerbräu'' sa Bheurla) a' dèanamh "Samson".

Tha [[factaraidh|factaraidhean]] cudromach eile m.e.: [[Koh-i-Noor Hardtmuth]] (a' dèanamh [[uidheam-sgrìobhaidh]]), Motor Jikov agus [[Robert Bosch]] ([[innleadaireachd]]), GAMA (bathar [[plastaig]] airson [[leigheas]] agus [[leigheas bheathach]]) agus Gamex (bathar plastaig airson [[gnìomhachas-bìdh]]).

Tha an [[stèisean cumhachd]] [[niuclasach]] Temelín 24 km (15 mìle) air àird a tuath a' bhaile.
{{-}}

==Seallaidhean==

[[File:Budweis 016.JPG|thumb|176px|An Tùr Dubh.]]
[[File:České Budějovice Square.jpg|thumb|left|200px|An ceàrnag mòr.]]
[[File:Presentation of Virgin Mary Church-České Budějovice.jpg|thumb|left|200px|Cùl Eaglais an Naoimh Moire.]]
Tha mòran togalaichean [[Gotach]], [[Ath-bheothachadh|ath-bheòthachadh]] is [[baroc]] ann an České Budějovice. 'S iad an fheadhainn as cudromaiche: [[Eaglais]] [[Moire|an Naoimh Moire]] bhon bhliadhna 1265 agus an "Černá věž" (''Tùr Dubh'') bhon 16mh linn. Tha an cuid as motha dhiubh ann am meadhan eachdraidheil a' bhaile a tha na laighe mu thimcheall ceàrnaig mòire le [[Talla-baille|talla a' bhaile]] agus le [[Sràid fo dhìon|sràidean fo dhìon]] air gach taobh dhith. Tha meadhan a' bhaile a' cuartachadh leis an dà abhainn is "Canàl a' Muilinn".

Anns a' bhliadhna [[1827]] thòsich a' chiad [[rathad-iarainn]] a' tarraing le [[each|eich]] air a' mhòr-thìr [[an Roinn-Eòrpa|Eòrpach]] a ruith eadar České Budějovice agus [[Linz]] san [[An Ostair|Ostair]] (bha an dà bhaile anns an [[Ìompaireachd Ostaireach]] aig an àm sin). Tha [[taigh-tasgaidh]] dha a-nis sa bhaile.

Faisg air a' bhaile tha an [[caisteal]] ''[[Hluboká nad Vltavou]]'', [[tobhta]] de chaisteil aig [[Jan Žižka]] (gaisgeach nàiseanta Seiceach) ann an ''Trocnov'', no am baile ''[[Český Krumlov]]'' a tha air an liosta de làraichean dualchais na Cruinne de [[Làrach Dhualchas na Cruinne|UNESCO]].
{{-}}

==Iomraidhean==
<references/>

==Ceanglaichean eile==
{{commons|Category:České Budějovice|České Budějovice}}
* [http://www.c-budejovice.cz/en/Stranky/welcome-page.aspx Prìomh-dhuilleag oifigeach a' bhaile]
* [http://www.virtourist.com/europe/budejovice/ Cuairt bhrìgheil timcheall a' bhaile]

[[Category:Bailtean]]
[[Category:An t-Seic]]

[[bg:Ческе Будейовице]]
[[cs:České Budějovice]]
[[cy:České Budějovice]]
[[da:České Budějovice]]
[[de:České Budějovice]]
[[et:České Budějovice]]
[[el:Τσέσκε Μπουντεγιόβιτσε]]
[[en:České Budějovice]]
[[es:České Budějovice]]
[[eo:České Budějovice]]
[[fr:České Budějovice]]
[[hr:České Budějovice]]
[[id:České Budějovice]]
[[is:České Budějovice]]
[[it:České Budějovice]]
[[pam:České Budějovice]]
[[la:Budvicium]]
[[lt:Česke Budejovicai]]
[[hu:České Budějovice]]
[[mk:Ческе Будјејовице]]
[[ms:České Budějovice]]
[[nl:České Budějovice]]
[[ja:チェスケー・ブジェヨヴィツェ]]
[[no:České Budějovice]]
[[nn:České Budějovice]]
[[pl:Czeskie Budziejowice]]
[[pt:České Budějovice]]
[[ro:České Budějovice]]
[[ru:Ческе-Будеёвице]]
[[simple:České Budějovice]]
[[sk:České Budějovice]]
[[sr:Чешке Будјејовице]]
[[fi:České Budějovice]]
[[sv:České Budějovice]]
[[tg:Ческе-Будейовитсе]]
[[uk:Чеське-Будєйовіце]]
[[zh:捷克布杰约维采]]
