‘S e seorsa '''stic''' no [[luspardan]]-uisge [[Iapan|Iapanach]] a th’ anns an '''Kappa''' （河童）. Tha e a’ còmhnaidh ann an aibhnichean is lochanan. ‘S e is ciall dhan fhacal Kappa “Leanabh na h-Aibhne”, agus tha an Kappa mu mheud leinibh anns a’ chuid as motha de sgeulachdan. Chan fhimir an t-uisge a tha glèidhte ann am “bobhla”  air a chinn a thraoghadh idir, oir ‘s e [[tobar]] beatha an Kappa th’ ann. Thathar ag ràdh ma ruitheas an t-uisge seo a-mach gun caochail an Kappa. ‘S e th’ anns “a’ bhobhla” ach seorsa [[lag]] na cheann far am bheil an t-uisge, agus tha sin air a chuairteachadh ‘s air a chòmhdachadh leis a’ ghruaig sgèiteach aige. Tha a slige air a dhruim coltach ri slige [[toirtis]]. ‘S toigh leis an Kappa a bhith ri aimhleas oir, tha iad coltach ri clann nan dòighean. ‘S tric a bhios iad a’ slaodadh [[daoine]] agus [[beathach|beathaichean]] sìos a-steach ann an [[abhainn|aibhnichean]], agus tha iad dualtach a bhith a’ feuchainn gleac [[Sumo]] air daoine san dol seachad. Bidh daoine air aon taobh faiceallach mun timcheall orra, ach air an taobh eile, tha dàimh eatorra cuideachd. ‘S minig a bhitheas a’ measadh an Kappa mar [[Dis Uisge]] a shàbhaileas daoine a tha ann an cunnart bàthadh. Canar gur e [[cularan]] as fheàrr leis an Kappa mar [[biadh|bhiadh]], agus thathas a’ tairgsinn a’ [[glasrach|ghlasraich]] sin dhaibh rè [[fèill|fèillean]] diadhachd-uisge. Anns an latha a th’ ann, thathar a’ cleachdadh an fhacail “kappa” mar [[ro-leasachan]] airson biadhan aig am bheil cularan nam broinn.
