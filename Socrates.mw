== Sòcraitèas ==

[[Image:Socrates_Louvre.jpg|thumb|right|Dealbh Sòcraitèas, leath-bhreac Romanach bho dh’ìomhaigh Greugach, taigh-tasgaidh Louvre]]
Bha '''Sòcraitèas''' (às [[Greugais]] Σωκράτης Sōkrátēs) (470 RC - 399 RC) na fheallsanaiche Greugach cudromach. Dh’fhuirich e anns a’ bhaile mhòr [[An Àithne]]. Mar fheallsanaiche, bha ùidh aig Sòcraitèas air beuseòlas. Chuir e ceistean mu dheidhinn dhaoine, mar eisimpleir, ciamar a’ bhios duine math gu fìor. S’ann tric a dh’fhaighnicheadh e ceist le ceist eile na bu dhoimhne. Na linn-sa, b'e sin dòigh ùr airson comhaichidhean an toirt am follais.  Anns’ an là an-diugh, s’e "am modh Sòcraiteach" a chanas sinn ris. 

S’ann tric a chanar air Sòcraitèas gum b'e ‘Athair na feallsanachd siar’ ged nach do sgrìobh e sion de dh’fheallsanachd a riamh. S’e as coireach ri sin gum b’e na h-obraichean de Phlatòn, an t-oileanach aig Sòcraitèas, agus na h-obraichean de dh’Arastotail, an t-oileanach a bhiodh aig Platòn, nan obraichean a bu chudromaiche ann am feallsanachd fad còrr ‘s mìle bliadhna. 

== Beatha Sòcraitèas ==
Chan eil mòran de dh’fhios ann mu dheidhinn beatha de Sòcraitèas. Bha e beò cho fada air ais s’ nach eil fiosrachadh dha-rìribh againn mu dheidhinn. Tha sgeulachdan cudromach againn o dhuine no dhà a bha beò aig an àm siud. S’e na càraidean aig Sòcraitèas (mar [[Plato|Platòn]], agus [[Xenophon]], eachdraiche Greugach) a bh’ann a’ chuid dhiubh, agus s’e daoine a dhèaneadh sgeig air Socrates a bh’ann a’ chuid eile (mar [[Aristophanes]], a sgrìobh cleasan-chluich).  

Cho fada as aithne dhuinn, cha do sgrìobh Sòcraitèas-fhèin leabhraichen idir. Sgrìobh an t-oileneach aige, Platòn, mu dheidhinn a bheatha, a smuaintean, agus cuideachd a bhàs. S’e am prìomh-bhun againn air Socrates a th’ann am Platòn. 

Thuirt Plato gum b’e Sophroniscos an athair aig Sòcraitèas, agus gum b’e Phainarete an t-ainm a bh’air a mhathair. Bha a mhathair na banaltram neo bean-ghlùine, a chuidich do bhoireannaich ann a’ bhith a’ breith am leanabhan. Dh’fhaoidte gun d’thuirt Sòcraitèas gum b’e eisimpleir a mhathair a thug airsan chuideachadh do dhaoine ann a’ bhith a bheir smuaintean ‘s beachdan ùra. 

Bha Sòcraitèas pòsda ri boireannach fada nas òige air an robh Xanthippe mar ainm. Bhathar ag ràdh gur ann tric a dh’fhàsadh i fheargach leis agus gun robh i ainneartach aig uairean. Chan eil fios nan robh am pòsadh aca sona, ach bha triùir chloinne aca co-dhiù. 

Their fear de na bunaichean gun robh Sòcraitèas na chlachair. Chan eil fhios cò-dhiu gur fhìor sin gus nach fhìor. Thathar ag ràdh cuideachd gun do shabaidich e mar shaighdear airson Na Àithne ann an trì chogaidh, ‘s gun robh e gaisgeil anns a’ bhlàr.

Chuir Sòcraitèas an fhearg air móran, ‘s docha le bhith ro dh’onarach. Chanadh e na bha e a’ smaoineachadh, agus s’ann tric a chanadh e rudan air nach roch daoine airson cluinntinn. Sheall e nach robh fhios aig feadhainn de dhaoine a bha gu math cumhachdach. Chuireadh iad ‘creithleag’ air, airson a còmharrachadh gur e duine draghail a bh’ann nam beachdan-sa. 

Tha sgeulachd ann gun do dh’fhaighnich càraid aig Sòcraitèas dhen ‘oracail’ (càileach naomh do na Greugaich o shean, dham b’urrainn a bhith a bruidhinn ri na diathan, a reir creideimh) an robh duine sam bith ann a bha na bu ghlice na Sòcraitèas anns [[An Àithne]]. Thuirt an t-oracail nach robh duine ann na bu ghlice. Bha an t-oracail ainmeil airson a’ bhith ag ràdh rudan nach robh cho soilleir. Thuirt Sòcraitèas an còmhnaidh nach robh fios sam bith aige air sion, agus cha do chreid e an t-oracail. Chaidh e do na daoine as glice anns [[An Àithne]] airson ceistean a chur orra. Aig a’ cheann-thall, dh’ionnsaich Socrates gun robh esan dha-rìribh na bu ghlice, chionn ‘s gun do chreid na daoine eile gun robh fhios aca, ged nach robh. Mar sin, b’e Sòcraitèas an aona duine a bha fiosrachail air a chuid aineolas-fhèin, agus mar sin, am fear a bu ghlice.

Mar bhodach, s’ann tric a bhiodh Sòcraitèas a’ bruidhinn le fìreannaich òga agus ballaich agus a’ feuchainn rim teagasg. Theagasg e do na daoine òga a’ bhith a’ cur ceistean air ùghdarrasan agus a’ bhith a’ smaoineachadh dhaibh-fhèin.  Mu dheireadh, chuir na nàimhdean cumhachdach aig Sòcraitèas casaid air airson ‘coirbteachd de na h-òigridh’. Thug iad binn bàis air, le bhith ag òl puinnsean.

[[Image:David - The Death of Socrates.jpg|thumb|right|''Bàs Sòcraitèas'' le [[Jacques-Louis David]] (1787)]]

== Smuaintean Sòcraitèas ==

Cha robh úidh aig Sòcraitèas ach ann a' bheuseolas. Bha Sòcraitèas ag ràdh nach e ach eolas a th’anns na subhailcean, eolas air ge dè bu choir dhuinn a dhèanamh. Bha e ag ràdh cuideachd gu bheil na daoine gu bunaiteach math, s’ nach e ach aineolas as coireach gum bi daoine a’ dèanamh olc. Chuir Sòcraitèas cuideam air fèin-theagamh agus fèin-sgrùdadh. S’ann tric a thèid na faclan “Chan fhiach a’ bheatha mì-sgrùdaichte a mhaireann” a cur às leth Sòcraitèas. 

[[Category:Feallsanaiche]]
[[Category:Feallsanaiche Greugach]]

<!-- interwiki -->
{{Link FA|ka}}
{{Link FA|fi}}

[[af:Sokrates]]
[[als:Sokrates]]
[[an:Socrates]]
[[ar:سقراط]]
[[arz:سوقراط]]
[[ast:Sócrates]]
[[az:Sokrat]]
[[ba:Сократ]]
[[bar:Sokrates]]
[[bat-smg:Suokrats]]
[[be:Сакрат]]
[[be-x-old:Сакрат]]
[[bg:Сократ]]
[[bn:সক্রেটিস]]
[[bpy:সক্রেটিস]]
[[br:Sokrates]]
[[bs:Sokrat]]
[[ca:Sòcrates]]
[[cdo:Sŭ-gáh-lăk-dā̤]]
[[cs:Sókratés]]
[[cu:Сѡкра́тъ]]
[[cv:Сократ]]
[[cy:Socrates]]
[[da:Sokrates]]
[[de:Sokrates]]
[[diq:Sokrates]]
[[el:Σωκράτης]]
[[eml:Sócret]]
[[en:Socrates]]
[[eo:Sokrato]]
[[es:Sócrates]]
[[et:Sokrates]]
[[eu:Sokrates]]
[[fa:سقراط]]
[[fi:Sokrates]]
[[fiu-vro:Sokrates]]
[[fo:Sokrates]]
[[fr:Socrate]]
[[fy:Sokrates]]
[[ga:Sócraitéas]]
[[gan:蘇格拉底]]
[[gl:Sócrates]]
[[gu:સોક્રેટિસ]]
[[he:סוקרטס]]
[[hi:सुकरात]]
[[hr:Sokrat]]
[[hu:Szókratész]]
[[hy:Սոկրատես]]
[[ia:Socrates]]
[[id:Socrates]]
[[is:Sókrates]]
[[it:Socrate]]
[[ja:ソクラテス]]
[[jv:Socrates]]
[[ka:სოკრატე]]
[[kk:Сократ]]
[[km:សូក្រាត]]
[[ko:소크라테스]]
[[ku:Sokrates]]
[[la:Socrates]]
[[lt:Sokratas]]
[[lv:Sokrats]]
[[mk:Сократ]]
[[ml:സോക്രട്ടീസ്]]
[[mn:Сократ]]
[[ms:Socrates]]
[[my:ဆိုကရေးတီး]]
[[nah:Sōcrátēs]]
[[nds:Sokrates]]
[[nl:Socrates]]
[[nn:Sokrates]]
[[no:Sokrates]]
[[oc:Socrates]]
[[pl:Sokrates]]
[[pms:Sòcrate]]
[[ps:سقراط]]
[[pt:Sócrates]]
[[qu:Sokratis]]
[[ro:Socrate]]
[[ru:Сократ]]
[[sa:सुकरात]]
[[sah:Сократ]]
[[sc:Socrate]]
[[scn:Sòcrati]]
[[sh:Sokrat]]
[[simple:Socrates]]
[[sk:Sokrates]]
[[sl:Sokrat]]
[[sq:Sokrati]]
[[sr:Сократ]]
[[sv:Sokrates]]
[[sw:Sokrates]]
[[szl:Sokrates]]
[[ta:சாக்கிரட்டீசு]]
[[te:సోక్రటీసు]]
[[tg:Суқрот]]
[[th:โสกราตีส]]
[[tl:Socrates]]
[[tr:Sokrates]]
[[uk:Сократ]]
[[ur:سقراط]]
[[uz:Suqrot]]
[[vi:Socrates]]
[[wa:Socrate]]
[[zh:苏格拉底]]
