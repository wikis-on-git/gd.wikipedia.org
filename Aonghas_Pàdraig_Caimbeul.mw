'S ann as [[An Leth Mheadhanach]] ann an [[Uibhist a Deas]] a tha Aonghas Pàdraig Caimbeul (no Aonghas Phàdraig, mar a chanas a choimhearsnachd fhèin sa cheann a deas). Chaidh e gu Sgoil Gheàrraidh na Mònadh agus an uair sin gu Àrd-Sgoil an Obain, far an do ghabh e ùidh ann an litreachas fo stiùir an neach-teagaisg Bheurla aige, [[Iain Mac a' Ghobhainn]] nach maireann. 

Chaidh Aonghas Pàdraig an uairsin gu [[Oilthigh Dhùn Eideann]], far an tug e a-mach Ceum le Urram ann am Poileataigs agus Eachdraidh. Fhad 's a bha e san Oilthigh fhuair e misneachd mhòr a thaobh a chuid sgrìobhaidh bho [[Somhairle MacGill-Eain|Shomhairle MacGill-Eain]], a bha na Sgrìobhaiche aig an Oilthigh aig an àm.   

As dèidh an Oilthigh, chaidh Aonghas Pàdraig a dh'obair na fhear-naidheachd do Phàipear Beag an Eilein Sgitheanaich, agus an uair sin chun [[BBC|a’ BhBC]] agus gu [[Telebhisean Ghrampian]]. 

Tha e air grunn leabhraichean a thoirt a-mach. Ann an 2001 chaidh urram [[Crùn na Bàrdachd]] a thoirt dha leis [[An Comunn Gaidhealach|a' Chomunn Ghàidhealach]] aig [[Mod nan Eilean Siar]], agus anns a bhliadhna sin cuideachd fhuair e an duais chliùìteach 'Creative Scotland Award' bho Chomhairle nan Ealain. Tha e air a bhith na Sgrìobhaiche aig [[Sabhal Mòr Ostaig]] agus tha dreuchd [[Caidreachais Iain Mhic a' Ghobhainn]] aig [[Roinn na Gàidhealtachd]] air a bhith aige cuideachd.
 
Aon uair, chluich e ball-coise ann an [[Cuach na h-Alba]] aig [[Pàirce Hampden]] an aghaidh [[Queen's Park]]. Tha e fhèin ’s a bhean Liondsaidh a' fuireach ann an [[Slèite]] san Eilean Sgitheanach. Tha sianar chloinne aca. ’S e na sgrìobhadairean as fhèarr leis [[Leo Tolstoy|Tolstoy]], [[George Eliot]], [[Gabriel Garcia Marquez]], agus ’s e Alex Cropley aig Hibs an cluicheadair [[ball-coise]] as fheàrr a chunnaic e a' cluich beò.


== Leabhraichean ==

*Tilleadh Dhachaigh, nobhail, [[Ur-Sgeul]], 2009
*An Taigh-Samhraidh le Aonghas Padraig Caimbeul, nobhail, [[Ur-Sgeul]], 2007
*Meas air Chrannaibh, bardachd, Acair, 2007
*Invisible Islands, ficsean (Beurla), Otago Publishing, 2006
*Là a' Deanamh Sgeil Do Là, nobhail,  [[Ur-Sgeul]], 2005
*An Oidhche Mus Do Sheoil Sinn, nobhail,  [[Ur-Sgeul]], 2003
*One Road, bardachd, 1998
*The Greatest Gift, bardachd, 1992
*Agus grunn leabhraichean-chloinne - coig nobhailean goirid airson nan sgoiltean nam measg

== Film agus telebhisean ==

*[[Seachd]], 2007
*Grampian TV
*BBC ALBA
*Agus grunn phrograman agus iomairtean eile

== Paipearan-naidheachd agus irisean ==

*West Highland Free Press, colbh Ghaidhlig, 2005+
*An Gaidheal Ur, colbh Ghaidhlig, 2005-Mart 2009
*An t-Albannach, 2001 agus 2003
*GATH 2005-2007
*Agus grunn phaipearan-naidheachd agus irisean eile

==Ceangailean a-mach==
*[http://www.apc.gaidhlig.org/ Làrach-lìn aig Aonghas Pàdraig Caimbeul] (www.apc.gaidhlig.org.uk)
*[http://www.invisibleislands.com/ Làrach-lìn aig Invisible Islands] (www.invisibleislands.com)

[[Category:Sgrìobhadairean an t-Sabhail]]

[[en:Angus Peter Campbell]]
