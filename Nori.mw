'S e '''nori''' (海苔・のり）''Porphyra Tenera'' facal [[Iapanais]] a th' air gnè de dh' [[feamainn|fheamainn]] a gheibhear air feadh [[Àisia]] an Ear. 'S iomadh seòrsa a tha ann, agus thèid an t-uabhas dhiubh a ghabhail is a chleachdadh ann an caochladh dòighean, ach gu h-àraid ann am [[biadh]]. Tha e càirdeach ri [[slòcan]] ''Porphyra umbilicalis''.

'S iad [[Iapan]], [[Coirea]] agus [[Sìona]] na dùthchannan as motha a tha a' dèanamh feum dheth. Gheibhear e ann an caochladh diofar biadhan, agus ann an caochladh diofar cumadh is cruth. 

Air an aon dòigh is a thathas a' dèanamh clàran pàipear traidiseanta ann an Iapan, thathas a' cruthachadh clàran nori cuideachd. Thèid a chleachdadh anns a' chruth thioram seo gus [[onigiri]] (bonnachan [[rìs]]) no [[sushi]] a phasgadh, air neo dìreach mar sin fhèin le rìs is picill. 

Ann an Coirea, gheibhear lorg air a leithid annasan mar [[teòclaid]] le nori sa chruth thioram seo nam broinn.
