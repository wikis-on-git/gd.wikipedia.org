[[Image:Shaibah group.jpg|right|thumb|200px|Am Freiceadan Dubh ann an [[Iorac]]]]

B'e a' chiad [[rèisimeid]] Gàidhealach de dh'[[Arm Bhreatainn]] a bha anns an '''Fhreiceadan Dubh'''.

Chaidh a togail ann an [[Siorramachd Pheairt]] an [[1737]], mar bhuidheann armaichte de dh'fhir an àite, agus bha e mar dhleasdanas dha na saighdearan rathaidean a chàradh agus cumail na còrach.

Bha na saighdearean air an èideadh ann an còta dearg agus fhèileadh. Chaith iad breacan an fhèilidh air an robh patran nan [[Caimbeulach]] ach le dathan anabarrach dorcha, is ann mar sin a fhuair iad am frith-ainm "Am Freiceadan Dubh". Às dèidh corra bhliadhnaichean, rinneadh rèisimeid san arm cheangailte dhiubh - an dà-fhicheadamh rèisimeid sa dhà no "[[:en:The 42nd Regiment of Foot|The Forty and Twa]]" mar a theirte riutha sa Bheurla Ghallta.

Chuireadh am Freiceadan Dubh a-null dhan [[An Fhraing|Fhraing]] ann an [[1743]], far an robh iad an làthair aig [[Blàr Fontenoy]] (11 an Cèitean [[1745]]); choisinn iad deagh chliù fo chommand [[Uilleam Augustus, Diùc Cumberland|Diùc Chumberland]]. Cha robh iad an Alba idir aig àm an [[na Seumasaich|Ar-a-mach Sheumasaich]] de 1745-1746, ach cha mhòr nach d'rinn an rèisimeid seirbhis sa h-uile cogadh san robh Breatainn an sàs a bha ann bhon àm sin . Nam measg, agus gu h-àraid iomraiteach, bha sèistean [[:en:Fort Ticonderoga|Ticonderoga]] ann an [[Seòras Washington#Cogadh nan Seachd Bliadhna, neo Cogadh nam Fraingeach 's nan Innseanach Ruadhach|Cogadh nam Fraingeach 's nan Innseanach Ruadhach]] an Ameireaga a tuath, agus [[:en:Battle of Waterloo|Achadh a' Chùirn]].

Mhair an rèisimeid san arm ceangailte gu [[2006]], nuair a chaidh a cur còmhla ri  [[Rèisimeid Rìoghail na h-Alba]]. 

[[category:eachdraidh]]

[[en:Black Watch]]
[[fr:The Black Watch]]
[[nl:Black Watch]]
[[pt:A Guarda Negra]]
[[sv:Black Watch]]
