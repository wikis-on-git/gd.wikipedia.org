[[Image:Black Watch.jpg|right|thumb|150px|Suaicheantas ("''nemo me impune lacessit''") agus tartan an Fhreiceadain Duibhe]]


B'e a' chiad rèisimeid Ghàidhealach de dh' [[Arm Bhreatainn]] a bha anns an '''Fhreiceadan Dubh'''.

Chaidh a togail ann an [[Siorrachd Pheairt]] an [[1737]], mar bhuidheann armaichte de dh'fhir an àite, agus bha e mar dhleasdanas dha na saighdearan rathaidean a chàradh agus cumail na còrach.

Bha na saighdearean air an èideadh ann an còta dearg agus fhèileadh. Chaith iad breacan an fhèilidh air an robh patran nan [[Caimbeulach]] ach le dathan anabarrach dorcha, is ann mar sin a fhuair iad am frith-ainm "Am Freiceadan Dubh". Às dèidh corra bhliadhnaichean, rinneadh rèisimeid san arm cheangailte dhiubh - an dà-fhicheadamh rèisimeid sa dhà no "[[:en:42nd Regiment of Foot|The Forty and Twa]]" mar a theirte riutha sa Bheurla Ghallta.

==Eachdraidh==
[[Image:Freiceadan.jpg|200px|left|thumb|Calum Mac a' Phearsain, oifigeach san Fhreiceadan Dubh a bha an sàs sa chùl-mhùtaireachd, 1743]]

Chuireadh am Freiceadan Dubh a-null dhan [[An Fhraing|Fhraing]] ann an [[1743]], ach cha b' ann gun strì a rinneadh seo oir rinn a' chuid a bu mhotha de na saighdearan Gàidhealach cùl-mhùtaireachd ann an [[Lunnainn]] sa Chèitean, nuair a chaidh innse dhaibh gun rachadh an cur a-null thairis (bha seo calg-dìreach an aghaidh nan cùmhnantan breugach a rinneadh riutha nuair a liostaig iad sa chiad àite). Dh'fheuch iad ri màrsail gu tuath, ach chaidh an cuairteachadh agus dh'fheumadh iad strìochdadh; chaidh feadhainn a chrochadh aig Tùr Lunnainn. <br>Nuair a ràinig iad an Fhraing, bha iad an làthair aig [[Blàr Fontenoy]] (11 an Cèitean [[1745]]); choisinn am rèisimeid deagh chliù fo chommand [[Uilleam Augustus, Diùc Cumberland|Diùc Chumberland]]. <br><br>
Cha robh iad an Alba idir aig àm an [[na Seumasaich|Ar-a-mach Sheumasaich]], 1745-1746, ach cha mhòr nach d'rinn an rèisimeid seirbhis sa h-uile cogadh a bha ann san robh Breatainn an sàs bhon àm sin . Am measg nam blàr, agus gu h-àraid iomraiteach, bha sèistean [[:en:Fort Ticonderoga|Ticonderoga]] ann an [[Seòras Washington#Cogadh nan Seachd Bliadhna, neo Cogadh nam Fraingeach 's nan Innseanach Ruadhach|Cogadh nam Fraingeach 's nan Innseanach Ruadhach]] an Ameireaga a tuath, [[:en:Battle of Waterloo|Achadh a' Chùirn]] ([[1815]]), an Somme ([[1916]]), agus El Alamein ([[1942]]).

==An rèisimeid an-diugh==
[[Image:Shaibah group.jpg|right|thumb|200px|Am Freiceadan Dubh ann an [[Iorac]] (2003)]]
Mhair an rèisimeid san arm ceangailte gu [[2006]], nuair a chaidh a cur còmhla ri  [[Rèisimeid Rìoghail na h-Alba]]. 






==Tuilleadh Leughaidh==
(Sa Ghàidhlig)
* "Fionn" (Henry Whyte - beò 1852-1913), ''Naidheachdan Fìrinneach''<br> - cruinneachadh de sgeulachdan traidiseanta. Tha an sgeulachd bho bheul-aithris [[Earra-Ghàidheil]], "Mac Dhonnachaidh Ionbhar-Atha", làn de dh'fhiosrachadh mun t-seiste fhuileachdach a rinneadh le na Breatannaich aig Dùn [[Ticonderoga]] ann an [[1757]].


(Sa Bheurla)
* [[John Prebble|Prebble, John]], ''Mutiny: Highland Regiments in Revolt 1743-1804'', Martin Secker & Warburg 1975

[[category:eachdraidh]]

[[en:Black Watch]]
[[fr:The Black Watch]]
[[nl:Black Watch]]
[[pt:A Guarda Negra]]
[[sv:Black Watch]]
