[[Image:Luther46c.jpg|thumb|right|Màrtainn Lùtair]]
'''Màrtainn Lùtair''' 

B' e manach agus ollamh [[a' Ghearmailt|gearmailteach]] a bha ann am Màrtainn Lùtair. Bha na beachdan ùra aige a' toiseachadh [[an t-Ath-Leasachadh|an Ath-Leasachaidh]].

=Beatha Mhàrtainn=
Rugadh [[Màrtainn Lùtair]] ([[Martin Luther]]`sa Bheurla) 1483 ann an [[Eisleben]] ann an [[Sagsainn-Anhalt]]. Chaidh a thogail ann am Mansfeld, far an do dh’fhàs athair Mhàrtainn rud beag beairteach le bhith ag obair mar thuathanach agus mèinnear.  Mar sin b’ urrainn do Mhàrtainn a dhol dhan oilthigh, far an do dh’ionnsaich e [[Laideann]], gràmair, ùr-labhairt, ealain-reusanachaidh, beus-eòlas agus ceòl. O chionn’ s gum bu mhiann le athair Mhàrtainn gum biodh Màrtainn na fear-lagha, chaidh Màrtainn do [[Oilthigh Erfurt]]. Ach aon latha, nuair a bha Màrtainn a’ tilleadh do dh’Erfurt, thàinig stoirm le tàirneanach agus dealanach uabhasach. Bha eagal a bheatha air, agus thuirt e: Naomh Anna, cuidich mi, ma leigeas tu mi a bhith beò, bidh mi nam mhanach. Mar sin chaidh e an-aghaidh toil athair do mhanach. Ann an 1507 fhuair e òrdachadh sagartachd. An uair sin chaidh e gu [[Wittenberg]] airson rannsachadh diadhaireach. Dh’ ionnsaich e [[Greugais]] agus [[Eabhra]] agus ann an 1509 bha e na ollamh airson a’ bhìobaill. Ann an 1512 thoisich e air a theagasg ann an [[Oilthigh Halle-Wittenberg|Oilthigh Wittenberg]].

=Beachdan ùra=
Bha Màrtainn Lùtair a’ teagasg mun bhìobaill, ach airson bhliadhnachan bha smaoin trom aige: ciamar a gheibh mi Dia iochdmhòr? Aon oidhche, (chan eil an luchd-rannsachadh cinnteach: eadar 1511-13 neo 1515-18) nuair a bha e a’ meòmhrachadh  air rann Rom.1.17<ref>Rann Rom.1.17: Oir tha fireantachd Dhè air a foillseachadh ann an tre chreideamh gu creideamh: mar a tha e sgrìobhte: Bidh am fìrean beò tre chreideamh.</ref>, thàinig an fhreagairt tro rann [[Habacuc|Hab]]. 2.4.<ref>Rann Hab.2.4: Feuch, chan eil a anam-san, a tha air a thogail suas, ceart an taobh a-staigh dheth; ach mairidh am fìrean beò le a chreideamh.</ref> : Is e gibht iochdmhòr a tha anns a’ cheartas Dhè. Tha na daoine ga fhaighinn tron chreideamh a-mhàin. Chan urrainnear seo a chuir an gnìomh  tron obair neo cliù fhèin! A-nis bha beachdan Mhàrtainn Lùtair gu tùr an-aghaidh malairt le litrichean-loghadh, a rinn an eaglais chaitligeach.  

Mar sin sgrìobh e 95 argamaid a chuir e gu àrd easbaig  Mhainz agus gu sagartan eile airson deasbad diadhaireachd a thòiseachadh.  Canar gun do chuir e iad ri doras Eaglais a' Chaisteil ann am [[Wittenberg]] anns an 31. den Dàmhair [[1517]] cuideachd.  Cha robh Lùtair a’ gearan mu na dòighean aithreachais ceàrr  a-mhàin, dh’iarr e ath-leasachadh am broinn na h-eaglaise cuideachd. Gu nàdarra cha do dh’aontaich an [[Eaglais Caitligeach]] ris na h-argamaidean. Mar sin bha tòrr cùisean-lagha ann, m.e.: Reichstag zu Worms, far an tuirt Màrtainn Lùtair: Tha am bìoball os cionn riaghailtean na h-eaglaise. An dèidh sin chuir am Pàpa  Màrtainn fon choill  ann an 1521. Chaidh casg a chuir air na pìosan a sgrìobh Lùtair. 

[[Image:Lutherbibel.jpg|thumb|right|Bìoball Lùtair]]
Fhuair Lùtair cuideachadh bho Frederick III à [[Sagsainn-Anhalt]], a chuir air falach e mar „Junker Jörg“ air a’ Wartburg  ann an [[Thüringen]].  An seo dh’eadar-theangaich e am [[bìoball]] tùsail bhon Ghreugais agus Eabhra  gu [[Gearmailtis]] ann an 11 seachdainean a-mhàin. Ach rinn e sin ann an cànan laitheil nan daoine. B’ e sin am bìoball ris an canar Lutherbibel (bìoball Lùtair) an-diugh. Leis an inneal clò-bhualadh ùr chaidh am bìoball fhoillseachadh air feadh na Gearmailt gu math luath.  Thòisich na daoine an cànan às a bhìoball a chleachdach. B’ e sin an t-àm far deach an Àrd-Ghearmailtis oifigeal a chruthaich.

=An t-Ath-Leasachadh=
Aig an aon àm bha [[Melanchthon]], deagh charaid aig Mhàrtainn, a’ sgaoileadh nam beachdan ùra. O chionn 's gun robh na daoine deiseil  agus deònach airson ath-nuachaidh, chleachd iad na argamaidean Lùtair airson na h-eaglaise fhagail. Theich mòran manachan agus caileachan dhubha às na manachainnean cuideachd. Chaidh iad uile ri cheile airson eaglais nuadh a’ steidheachadh ris an cante Eaglais [[Pròstanach]] (bho Protest: casaid, gearan). 

Ach bha trioblaidean mòra ann am [[Wittenberg]] mu na  dòighean ceart anns an eaglais ùir agus mar sin chaidh Màrtainn air-ais. Dh’atharraich esan an t-aifreann  a rèir a’ bhìoball. Gus 1545 chuir e òraidean seachad  ann am Wittenberg agus ghabh e a bheachdan  airson chuspairean diofraichte. Ach anns an fharsaingeachd cha do chuir esan [[an t-Ath-Leasachadh]] air adhart.

Bha Màrtainn an aghaidh an t-seasganachd  cuideachd. Ann an 1525 phòs e Katharina von Bora, caileach dhubh, a theich às a’ mhanach. Bha sianar cloinne aca. Chaochail e air turas ann an [[Eisleben]] ann an 1546, ach chaidh a thiodhlacadh ann an Eaglais a' Chaisteil Wittenberg.

=Iomraidhean=
<references/>

=Ceanglaichean a-muigh=
* http://www.martinluther.de (anns a’ Bheurla)
* [http://www.ctsfw.edu/etext/luther/ Project Wittenberg, an archive of Lutheran documents]
* [http://www.ctsfw.edu/etext/luther/theses/ Full text of the ''95 Theses'']
* [http://www.luther.de/ KDG Wittenberg's Luther site (7 languages)]


[[category:Eachdraidh|Martin Luther]]
[[category:Creideamh|Martin Luther]]
[[category: a' Ghearmailt]]

[[af:Maartin Luther]]
[[als:Martin Luther]]
[[an:Martín Lutero]]
[[ar:مارتن لوثر]]
[[ast:Martín Lutero]]
[[bar:Martin Luther]]
[[be-x-old:Марцін Лютэр]]
[[bg:Мартин Лутер]]
[[br:Martin Luther]]
[[bs:Martin Luther]]
[[ca:Martí Luter]]
[[cs:Martin Luther]]
[[cy:Martin Luther]]
[[da:Martin Luther]]
[[de:Martin Luther]]
[[el:Μαρτίνος Λούθηρος]]
[[en:Martin Luther]]
[[eo:Marteno Lutero]]
[[es:Martín Lutero]]
[[et:Martin Luther]]
[[eu:Martin Luther]]
[[fa:مارتین لوتر]]
[[fi:Martti Luther]]
[[fo:Martin Luther]]
[[fr:Martin Luther]]
[[fy:Maarten Luther]]
[[ga:Martin Luther]]
[[gl:Martiño Lutero]]
[[hak:Mâ-tên Lu-tet]]
[[he:מרטין לותר]]
[[hi:मार्टिन लुथर]]
[[hr:Martin Luther]]
[[hu:Martin Luther]]
[[hy:Մարտին Լյութեր]]
[[id:Martin Luther]]
[[ilo:Martin Luther]]
[[io:Martin Luther]]
[[is:Marteinn Lúther]]
[[it:Martin Lutero]]
[[ja:マルティン・ルター]]
[[jv:Martin Luther]]
[[ka:მარტინ ლუთერი]]
[[ko:마르틴 루터]]
[[ku:Martin Luther]]
[[la:Martinus Lutherus]]
[[lb:Martin Luther]]
[[lt:Martin Luther]]
[[lv:Mārtiņš Luters]]
[[mk:Мартин Лутер]]
[[ms:Martin Luther]]
[[nds:Martin Luther]]
[[nl:Maarten Luther]]
[[nn:Martin Luther]]
[[no:Martin Luther]]
[[nrm:Martîn Luthèr]]
[[oc:Martin Luther]]
[[pl:Marcin Luter]]
[[pt:Martinho Lutero]]
[[qu:Martin Luther]]
[[ro:Martin Luther]]
[[ru:Лютер, Мартин]]
[[sa:मार्टिन लूथर]]
[[scn:Martin Luteru]]
[[sh:Martin Luther]]
[[simple:Martin Luther]]
[[sk:Martin Luther]]
[[sl:Martin Luther]]
[[sr:Мартин Лутер]]
[[sv:Martin Luther]]
[[sw:Martin Luther]]
[[th:มาร์ติน ลูเทอร์]]
[[tr:Martin Luther]]
[[uk:Лютер Мартін]]
[[vi:Martin Luther]]
[[zh:馬丁·路德]]
[[zh-classical:馬丁·路德]]
[[zh-yue:馬丁路德]]
