Rugadh an t-urramach ALASDAIR MACGRIOGAIR anns a’ bhliadhna 1806, an Gleann-garthan, ri taobh Uisge Dhé, an siorramachd Obar-dheadhain, far an robh athair ‘n a mhinisteir. Ghluais athair gu sgìre Chill Mhoire an Tròndairnis ‘s an eilean Sgitheanach, agus an déidh àireamh bhliadhnachan, shuidhicheadh ALASDAIR MACGRIOGAIR gu bhi ‘n a cho-aoghaire d’a athair. Dh’fhan e an sgìre Chill Mhoire gus a bhliadhna 1850, an uair a chaidh a ghairm do eaglais Ghàidhlig Dhùn-éideinn. Tri bliadhna ‘n a dhéidh sin chaidh e do Inbhir-Nis, far an do chaochail e anns a’ bhliadhna 1881. Sgriobh e àireamh mhór phaipearan air iomadh stéidh anns a’''Chuairtear'', am ''Fear-tathaich nam Beann'', agus anns a’ ''Ghaidheal'', cuid diubh fo’n ainm ''Sgiathanach'', is cuid eile fo’n ainm ''Alasdair Ruadh''. Bha buaidh shònraichte aig an duine fhòghluimte urramach so air nochdadh an cainnt shoilleir bhrìoghmhor nithean àrda agus cudthromach nach gabh mìneachadh gu furasda ‘s a’ Ghàidhlig.



''TOBAR-EOLAIS''

1. ROSG GAIDHLIG, An t-Ard Ollamh William J. Watson, (Fear-Dheasachaidh), Duilleag 8, An Commun Gaidhealach, ( 1894 ?).
