[[File:KinlochCastleRum(AnneBurgess)May1974.jpg|thumb|right|250px|Caisteal Cinn Locha]]
[[File:Bloodstone Hill, Rum.jpg|thumb|right|250px|A' Bhrideanach]]
'S e aon de [[na h-Eileanan Tarsainn]] a tha ann an '''Rùm''' ([[IPA]]: [[rˠuːm]). Tha e suidhichte anns [[na h-Eileanan a-staigh]] san àird a deas [[an t-Eilean Sgitheanach|an Eilein Sgitheanaich]] agus san àird an iar  [[Mallaig|Mhallaig]]. Le 40 mìltean ceàrnagach de  mheud 's e Rùm an t-eilean as motha de na h-Eileanan Tarsainn.

Tha [[Ceann Locha]] ([[Beurla]]: ''Kinloch'') na [[clachan]] as motha air an eilean, tha e suidhichte san àird an ear an eilean aig ceann ''Loch Scresort'', far a bheil am port-mara cuideachd.  Tha Caisteal Cinn  Locha faisg air a' bhaile a chaidh a thogail ann an 1900. 'S e "A' Bhrideanach" an t-àite as fhaide san iar dhen eilean. 'S e [[Askival]] (812 meatair/2,664 troigh) a’ [[beinn|bheinn]] as àirde a tha air an eilean. Tha i suidhichte mu 5 cilemeatair san àird a deas Cinn Locha. Canar "Na Cuilthionnan Ruma" leis na beanntain air an eilean, tha iad  eadar-dhealaichte bho na [[An Cuiltheann|Cuiltheann]] air an eilean Sgitheanach.  

Anns a’ bhliadhna 2008 bha timcheall air 30 daoine a’ fuireach air an eilean fhèin, tha iad uile ann an Ceann Locha. Tha an cuid as motha dhiubh ag obair mar rannsachair neo luchd-obrach airson  ''Scottish Natural Heritage''. Tha iad ann còmhla leis an teaghlach aca, mar sin tha bun–sgoil beag ann le dìreach [[tidsear]] a-mhàin.   Tha talla a’ bhaile, [[bùth]] agus oifis a’ phuist ann an Ceann Locha cuideachd, ach chan eil taigh-seinnse neo eaglais ann. <ref>[http://www.isleofrum.com/frequentlyaskedq.html "Frequently Asked Questions"] Isle of Rum community. a' tarraing air  27 an Dàmhair 2007.</ref> Tha an aiseag [[MV Loch Nibheis]]  a’ ruith eadar [[Mallaig]] is [[Canaigh]], Eige, Rùm is [[Eilean nam Muc]].  

{{Commons|Category:Rum, Scotland|Rùm]]

[[Category:Eileanan a-staigh]]

[[de:Rum (Schottland)]]
[[en:Rùm]]
[[es:Isla de Rum]]
[[fi:Rùm]]
[[fr:Rùm]]
[[ja:ラム島 (スコットランド)]]
[[nds:Rum (Schottland)]]
[[nl:Rum (eiland)]]
[[no:Rùm]]
