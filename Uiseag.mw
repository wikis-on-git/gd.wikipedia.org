[[Image:Skylark59.jpg|right|thumb|Uiseag]]

Tha '''uiseag''', '''topag''', neo '''fosgag Moire''' ([[Laideann]]: ''Alauda arvensis'') na [[eun]] beag, a chì thu a' “dannsadh” san [[adhar]] os cionn a' [[monadh|mhonaidh]] ann an [[Alba]]. Tha e cuideachd a' gabhail còmhnaidh ann am fearainn tuathanachais, ach tha àireamhan an eun seo air a dhol sìos anns na 30 bliadhna a dh' fhalbh ri linn atharrachaidhean ann an dòighean-àiteachaidh. Tha an uiseag na h-eun beag donn a sheinneas fhad 's a bhios e shuas san [[adhar]]; agus tha e na eun a tha ann an òrdagh '''Passerine''' [[eunlaith]] an adhair. 'S e sin ri ràdh, gum bheil e na [[eun laighe]].

== An uiseag ann an dualchas ==

A-rèir coltais, chan eil eun anns an ealtainn air an robh uiread de mheas aig luchd-àiteachaidh nan Eileanan an Iar 's a bha aca air an uiseag. Bha an uiseag air a meas na h-eun beannaichte anns na linntean a dh' fhalbh. 'S e an t-adhbhar sònraichte airson an robh meas cho mòr air an uiseag, a chionn 's gun robh i a' tòiseachadh ri gairm anns a' mhadainn Latha Fhèill Brìde. Bha i mar seo ag innse gun robh an t-Earrach air tighinn. Bha na daoine a bh' ann bho chionn trì cheud bliadhna a' fàilteachadh na h-uiseig le briathran cho math agus cho freagarrach 's a b' urrainn dhaibh a chur ann an altaibh a chèile.

Bheir an rann a leanas gnè de bheachd dhuinn air a' mhòr-mheas a bh' aig daoine air an uiseag. Tha dlùth air trì ceud bliadhna bhon a rinneadh an rann seo. Bha e mar chleachdadh aig daoine a bhith ga ghabhail anns a' mhadainn Latha Fhèill Brìde, an uair a chluinneadh iad an uiseag a' gairm. 

* "Air sgiathaibh siùbhlach an àird nan speur,
* Tha 'n uiseag bheusach, bhreac-bhallach, chliùteach,
* A' seinn a ciùil dhuinn le deagh ghleus;
* A' toirt sgeul an Earraich às ùr dhuinn,
* An dèidh ga ciùrradh le fuachd bròin;
* A' taisbeanadh maise, agus ùmhlachd
* Do'n Triùir a tha 'n àird nan nèamh;
* Mar fhianais an aghaidh nan slogh,
* 'S mar dhearbhadh air glòir nan nèamh.
* Tha ribheid a cleibh a' toirt urraim air gach ceòl.
* Truailleachd nàdair no gnìomh làmh
* Cha chuirear mar thàir air a h-eòin.
* Craobh mheangannach, dhosrach
* O dhuslach na talmhainn,
* Mar sin an duine 's e falbh ann an ceò;
* Gun subhailc, neo-bheusach làn truailleachd
* Tha 'n duine fo bhuaireadh mar sgleò,
* Far nach fuaraich an gaol,
* 'S am maireann an ceòl - 
* Muire nan gràs,
* Peadair is Pòl agus Eòin.
* Amen"


{{Commons|Alauda arvensis|{{PAGENAME}}}}

[[Category:Eòin]]

[[bat-smg:Cīrolis]]
[[bg:Полска чучулига]]
[[ca:Alosa vulgar]]
[[cy:Ehedydd]]
[[da:Sanglærke]]
[[de:Feldlerche]]
[[en:Skylark]]
[[eo:Kampalaŭdo]]
[[es:Alauda arvensis]]
[[fi:Kiuru]]
[[fr:Alouette des champs]]
[[gl:Laverca]]
[[hr:Poljska ševa]]
[[hu:Mezei pacsirta]]
[[it:Alauda arvensis]]
[[ja:ヒバリ]]
[[lt:Dirvinis vieversys]]
[[nl:Veldleeuwerik]]
[[nn:Songlerke]]
[[no:Sanglerke]]
[[pl:Skowronek]]
[[pt:Laverca]]
[[ru:Полевой жаворонок]]
[[sv:Sånglärka]]
[[tr:Tarla kuşu]]
[[uk:Звичайний жайворонок]]
[[wa:Aloye]]
[[zh:云雀]]
