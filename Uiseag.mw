{{Template:Beathach
  | AINM_BEATHACH = Uiseag
  | DEALBH = alauda arvensis 2.jpg
  | TEASCA_DEILBH = 
  | REGNUM = [[Animal]]ia
  | PHYLUM = [[Chordate|Chordata]]
  | CLASSIS =[[Eun|Aves]]
  | ORDO = [[passerine|Passeriformes]]
  | FAMILIA = [[lark|Alaudidae]]
  | GENUS = ''[[Alauda]]''
  | SPECIES = '''''A. arvensis'''''
  | AINM_1 =
  | AINM_1_EILE =
  | AINM_2 = 
  | AINM_2_EILE =
  | AINM_SAIDHEANS = ''Alauda arvensis''
  | IOMRADH = [[Carolus Linnaeus|Linnaeus]], 1758
  | AINMEAN_EILE = 
  | AINM_GÀIDHLIG = Topag <br>Fosgag Moire
}}
Tha '''uiseag''', '''topag''', neo '''fosgag Moire''' ([[Laideann]]: ''Alauda arvensis'') na h-[[eun]] beag donn a tha ann an òrdagh '''Passerine''' [[eunlaith]] an adhair. 'S e sin ri ràdh, gum bheil i na h-[[eun laighe]].

== Tuairisgeul == 

Tha an uiseag eadar 16 is 18 cm a dh' fhaid. Tha a bràigh donn breac-bhallach ach a' bànachadh gu ruige a tarra. Tha [[cìrean]] gearr neo-gheur air a ceann; gabhaidh a togail agus a leigeil. Tha sgiathan an eòin fhireann nas leathainne na an t-eun boireann. Tha a sgiathan leathann gearr; is geal an oirean cùl agus a h-earball mar an ceudna.

== Àite-còmhnaidh ==

'S tric a chìthear an uiseag ag iadhadh air iteig san [[adhar]] os cionn a' [[monadh|mhonaidh]] ann an [[Alba]]. Tha e cuideachd a' gabhail còmhnaidh ann am fearann [[tuathanachas|tuathanachais]], ach tha àireamhan an eòin seo air a dhol sìos ann am [[Breatainn]] anns na 30 bliadhna a dh' fhalbh ri linn atharrachaidhean ann an dòighean-[[Àiteachas|àiteachaidh]]. 'S e is adhbhar dha sin, gum bheil an uiseag a' dèanamh a nid air [[feur]] sa ghrunnd. Gheibhear uaireannan i a' neadachadh ann an [[raineach]].

== Uighean ==

Is e ceithir uighean a bhios aig an uiseag mar is trice. Ach uair is uair bidh a' còig aig tè is tè dhiubh. Is e, An [[Uiseag-Mhuire]], a theirear ris an uiseig aig am bi na còig uighean. Gu math tric, bidh fear de na h-uighean anns nach bi eun. Nuair a thig na h-eòin às na h-uighean eile, thèid an t-ugh anns nach robh rùn a chur às an t-sealladh air dhòigh air choireigin; agus theireadh daoine bho shean gur e "''cur anns an deicheamh''" a rinn an uiseag air. Tha seo a' nochdadh gu soilleir dhuinn gun robh an uiseag air a meas na h-eun beannaichte aig an àm ud.

== An uiseag ann an dualchas ==

Bha an uiseag air a meas na h-eun beannaichte anns na linntean a dh' fhalbh. 'S e an t-adhbhar sònraichte airson an robh meas cho mòr air an uiseag, a chionn 's gun robh i a' tòiseachadh ri gairm anns a' mhadainn [[Latha Fhèill Brìde]]. Bha i mar seo ag innse gun robh an t-[[Earrach]] air tighinn. Bha na daoine a bh' ann bho chionn trì cheud bliadhna a' fàilteachadh na h-uiseig le briathran cho math agus cho freagarrach 's a b' urrainn dhaibh a chur ann an altaibh a chèile.

Bheir an [[rann]] a leanas gnè de bheachd dhuinn air a' mhòr-mheas a bh' aig daoine air an uiseag. Tha dlùth air trì ceud bliadhna bhon a rinneadh an rann seo. Bha e mar chleachdadh aig daoine a bhith ga ghabhail anns a' mhadainn Latha Fhèill Brìde, an uair a chluinneadh iad an uiseag a' gairm. 
<blockquote>
"Air sgiathaibh siùbhlach an àird nan speur, <br>
Tha 'n uiseag bheusach, bhreac-bhallach, chliùteach,<br>
A' seinn a ciùil dhuinn le deagh ghleus;<br>
A' toirt sgeul an Earraich às ùr dhuinn,<br>
An dèidh ga ciùrradh le fuachd bròin;<br>
A' taisbeanadh maise, agus ùmhlachd<br>
Do'n Triùir a tha 'n àird nan nèamh;<br>
Mar fhianais an aghaidh nan slogh,<br>
'S mar dhearbhadh air glòir nan nèamh.<br>
Tha ribheid a cleibh a' toirt urraim air gach ceòl.<br>
Truailleachd nàdair no gnìomh làmh<br>
Cha chuirear mar thàir air a h-eòin.<br>
Craobh mheangannach, dhosrach<br>
O dhuslach na talmhainn,<br>
Mar sin an duine 's e falbh ann an ceò;<br>
Gun subhailc, neo-bheusach làn truailleachd<br>
Tha 'n duine fo bhuaireadh mar sgleò,<br>
Far nach fuaraich an gaol,<br>
'S am maireann an ceòl - <br>
Muire nan gràs,<br>
Peadair is Pòl agus Eòin.<br>
Amen"</blockquote>

Cha chreachadh duine sam bith a thàinig gu gliocas an nead aice airson rud sam bith. Bha feadhainn eadhon a' meas gun robh e na [[peacadh|pheacadh]] nead na h-uiseig a chreachadh. An àm [[treabhadh|treabhaidh]], nan tachradh gum biodh nead na h-uiseig ann an talamh a bha gu bhith air a threabhadh, rachadh am ploc dhen talamh anns am biodh an nead a thogail leis a' [[caibe|chaibe]], agus a chur an àite sàbhailte air uachdar an treabhaidh. Nam biodh an uiseag air tòiseachadh ri gur air na h-uighean, chan fhàgadh i bhuaipe idir iad; ach mur bhitheadh, cha rachadh i nan còir tuilleadh.

== Iomraidhean ==

* [http://www.smo.uhi.ac.uk/en/leabharlann/mactalla/vol2/2/07.jpg Mac-Talla, Iuchar 8, 1893, duilleag 7]
* [http://en.wikipedia.org/wiki/Skylark Wikipedia Beurla]

{{Commons|Alauda arvensis|{{PAGENAME}}}}

[[Category:Eòin]]

[[bat-smg:Cīrolis]]
[[bg:Полска чучулига]]
[[br:Alc'hweder sant Pêr]]
[[ca:Alosa vulgar]]
[[cs:Skřivan polní]]
[[csb:Pólny skòwrónk]]
[[cv:Уй тăри]]
[[cy:Ehedydd]]
[[da:Sanglærke]]
[[de:Feldlerche]]
[[en:Skylark]]
[[eo:Kampalaŭdo]]
[[es:Alauda arvensis]]
[[fi:Kiuru]]
[[fr:Alouette des champs]]
[[gl:Laverca]]
[[hr:Poljska ševa]]
[[hu:Mezei pacsirta]]
[[it:Alauda arvensis]]
[[ja:ヒバリ]]
[[lt:Dirvinis vieversys]]
[[nl:Veldleeuwerik]]
[[nn:Songlerke]]
[[no:Sanglerke]]
[[pl:Skowronek zwyczajny]]
[[pt:Laverca]]
[[ru:Полевой жаворонок]]
[[sk:Škovránok poľný]]
[[sv:Sånglärka]]
[[tr:Tarla kuşu]]
[[uk:Звичайний жайворонок]]
[[wa:Aloye]]
[[zh:云雀]]
