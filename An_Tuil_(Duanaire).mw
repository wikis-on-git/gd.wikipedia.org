
== Duanaire ''An Tuil'' ==

[[Image:Eisimpleir.jpg]]

 Duanaire  ''An Tuil'' (fo-thiotal Beurla: “Anthology of 20th century Scottish Gaelic Verse”)

Dh’ fhoillsich ''Polygon'' an duanaire Gàidhlig seo ann an 1999.  Leis a' chruinneachadh seo - air son a’ chiad uair - tha taghadh ioma-chuimseach den bhàrdachd Ghàidhlig an ficheadaimh linne ri làimh leughadairean ann an aon leabhar eireachdail tomadach (825 t.d.). Mar a tha eadar-theangachadh Beurla de gach duan ann, cuiridh an leabhar seo an aithne don mhòr-shluagh aig nach eil Gàidhlig beairteas, bòidhchead agus farsaingeachd ealain bhàrdail nan Gàidheal.  Tha ceud bard air an riochdachadh le barrachd air 350 duain,  a’ gabhail a-steach, mar eisimpleir, obair nan bàrd a’ leanas:  Dòmhnall Ruadh Chorùna, Dòmhnall Iain Mac an t-Saoir, Somhairle MacGill-Eain, Deòrsa mac Iain Deòrsa, Ruaraidh MacThòmais, Iain Mac a’ Ghobhainn, agus Dòmhnall Iain MacDòmhnaill.  Tha raon leathann de chuspairean ann: àbhachdas, aoir, gràdh, cogadh, creideamh, poilitigs, agus mar sin air adhart.  Cuideachd gheibhear san leabhar: roimh-fhacal fiosrachail le Ronald Black, clàr eachdraidheachd agus beath-eachdraidh mhionaideach air son gach bard, agus notaichean feumail.

(Bho ''Editorial Reviews'' air duilleagan eadar-lìon ''Amazon''.)
