Ann am [[matamataig]], ’s e uiread neo-aithnichte, agus le comas atharrachadh, a th’ ann an '''caochladair'''. Ann an [[coimpiutaireachd]], ’s e àite a th’ ann far am faod àireamh air a stòradh. Ann am fiosaig agus ann an [[innleadaireachd]], ’s e luach a th’ ann a dh’atharraicheas rè deuchainn, no bho shampall gu sampall, no fhad ’s a tha siostam ag obrachadh.

Tha iomsgaradh air a dhèanamh eadar ''caochladair'' agus ''[[cunbhal]]''. ’S e uiread a tha aithnichte agus neo-chaochlaideach a th’ ann an cunbhal. Tha iomsgaradh air a dhèanamh cuideachd eadar caochladair agus [[paraimeatair]], ged faodaidh nì a tha caochladair anns an dara suidheachadh a bhith na pharaimeatair ann an suidheachadh eile.

Anns an [[staitistearachd]] gnìomhaichte, ’s e factar tomhasach no feart duine no siostaim a th’ ann an caochladair (.i. rud a dh’fhaodas atharrachadh bho àm gu àm no bho dhuine gu duine). Anns an staitistearachd matamataigeach tha brìgh teicneòlach aig ''caochladair randamach''. ’S e seo fuincsean a mhapas bho raon na coltachd gu raon tomhasach sam bith (me. raon nam fìor-àireamhan).
