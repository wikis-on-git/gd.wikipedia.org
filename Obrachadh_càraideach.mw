'S ann ri [[àlach|àlaichean]] agus na h-obrachaidhean air eileamaidean dheth a tha [[ailseabra]] a' dèiligeadh. Tha i a' rannsachadh nam feartan coitcheann a thèid an tarraing bho na h-obrachaidhean seo gun sùil a thoirt air nàdar mionaideach an [[àlach|àlaich]] no nan obrachaidhean fhèin. Am measg nan obrachaidhean seo, tha '''obrachaidhean càraideach''' air leth cudromach.

'S e obrachadh eadar paidhir (no càraid) eileamaidean den [[àlach]] a mhapas ri eileamaid den aon [[àlach]] a th’ ann an '''obrachadh càraideach''', ach feumaidh seo a bhith fìor do gach eileamaid den àlach. Ann an comharran [[matamataig]], tha an t-obrachadh * càraideach air an [[àlach]] '''A''', ma tha:

::∀ ''x'' ∈ '''A''',   ∀ ''y'' ∈ '''A''',   ''x'' * ''y'' ∈ '''A'''

Mar eisimpleir, 's e '''obrachadh càraideach''' a th’ ann an [[cur-ris]] air [[àlach]] nan [[àireamh nàdarra|àireamhan nàdarra]] '''N''', oir 's e [[àireamh nàdarra]] a th' ann an suim dà àireimh nàdarra, ge b' e air bith na h-[[àireamh]]an a th' air an roghnachadh. Ach chan e '''obrachadh càraideach''' a th' ann an [[toirt air falbh]], oir tha e furasta gu leòr paidhir [[àireamh]]an a roghnachadh nach map ri [[àireamh nàdarra|àireimh nàdarra]] fon obrachadh.

::m.e.  5 – 7 =  –2  ∉ '''N'''.

Mur eil buil an obrachaidh na ball den aon [[àlach]], canaidh sinn gu bheil an t-obrachadh ''fosgailte''. Ma tha a' bhuil na ball den àlach, 's e obrachadh ''dùinte'' a th' ann. 'S ann '''dùinte''' a tha obrachadh càraideach. Tha [[toirt air falbh]] na h-obrachadh càraideach air [[àlach]] '''Z''' nan [[slàn-àireamh]]an, agus tha [[cur-ris]], [[toirt air falbh]] agus [[iomadachadh]] nan obrachaidhean càraideach air na [[fìor-àireamh]]an '''R'''. Chan eil [[roinneadh]] na obrachadh càraideach air '''R''' oir chan fhaodar a roinn le neoni.



==Tuairisgeul foirmeil==

Tha obrachadh càraideach air [[àlach]] '''A''' na [[fuincsean]] a [[mapadh|mhapas]] an [[toradh Cartesach]] '''A''' × '''A''' ri '''A'''.

::''f'' : '''A''' × '''A''' → '''A'''

::.i. ∀ (''x'', ''y'') ∈ '''A'''<sup>2</sup>, ∃ ''z'' ∈ '''A''' : ''f''(''x'', ''y'') = ''z''

Mar as cumanta, tha comharra àraidh aig obrachadh càraideach (m.e. +, ×, ∩, 7c.) , mar eisimpleir [[cur-ris]] nan [[slàn-àireamh]]an:

::+ : '''Z''' × '''Z''' → '''Z'''
::+ (2, 3) = 5
::+ (- 4, 11) = 7

ged tha e nas cumanta an comharra seo a' sgrìobhadh eadar [[àireamh]]an na càraide:

::2 + 3 = 5
::- 4 + 11 = 7

No, mas e * an comharra airson obrachaidh choitchinn:

::''a'' * ''b'' = ''c''




===Feartan obrachaidh càraidich===

Faodaidh feartan àraidh a bhith aig obrachadh càraideach. 'S ann mar as leanas na feartan as cudromach:


====Eileamaid ionnanachd====

Ma tha an làthair eileamaid ''c'' den àlach:

::∀ ''x'' ∈ '''A''', ∃ ''c'' ∈ '''A''' : ''c'' * ''x'' = ''x''

's e '''eileamaid ionnanachd à clì''' a th' ann an ''c''. Ma tha:

::∀ ''x'' ∈ '''A''', ∃ ''d'' ∈ '''A''' : ''x'' * ''d'' = ''d''

's e '''eileamaid ionnanachd à deas''' a th' ann an ''d''. 'S e '''eileamaid ionnanachd''' a th' ann an ''e'' ma tha e ionnanachd à clì agus à deas:

::∀ ''x'' ∈ '''A''', ∃ ''e'' ∈ '''A''' : ''e'' * ''x'' = ''x'' * ''e'' = ''x''.




====Co-iomlaideachd====

Ma tha paidhir eileamaidean ann ''x'' agus ''y'' far a bheil:

::''x'' * ''y'' = ''y'' * ''x''

's e '''paidhir co-iomlaideach''' a th' ann ''x'' agus ''y''. Ma tha eileamaid ''a'' ann far a bheil, airson gach eileamaid ''x'' den àlach:

::∀ ''x'' ∈ '''A''', ∃ ''a'' ∈ '''A''' : ''a'' * ''x'' = ''x'' * ''a''

's e '''eileamaid co-iomlaideach''' a th' ann an ''a''. Ma tha e fìor airson a h-uile paidhir eileamaidean den àlach:

::∀ (''x'', ''y'') ∈ '''A'''<sup>2</sup>, ''x'' * ''y'' = ''y'' * ''x''

's e '''obrachadh co-iomlaideach''' a th' anns an *.





====Roinnidheachd====

Ma tha e fìor airson a h-uile paidhir eileamaid den àlach:

::∀ (''x'', ''y'') ∈ '''A'''<sup>2</sup>, ∃ ''c'' ∈ '''A''' : ''x'' * ''c'' = ''y''

's e '''so-roinnte à clì''' a th’ anns an obrachadh *. Ma tha e fìor airson a h-uile paidhir eileamaid den àlach:

::∀ (''x'', ''y'') ∈ '''A'''<sup>2</sup>, ∃ ''d'' ∈ '''A''' : ''d'' * ''x'' = ''y''

's e '''so-roinnte à deas''' a th' anns an obrachadh *. 'S e '''obrachadh roinnidheach''' a th' anns an * ma tha e so-roinnte à clì agus à deas.

::∀ (''x'', ''y'') ∈ '''A'''<sup>2</sup>, ∃ ''e'' ∈ '''A''' : ''x'' * ''e'' = ''e'' * ''x'' = ''y''.




====Iom-thionndadh====

Ma tha eileamaid ionnanachd ''e'' ann, agus:

::∀ ''x'' ∈ '''A''', ∃ ''y'' ∈ '''A''' : ''x'' * ''y'' = ''e''

's e '''eileamaidean iom-thionndaidh''' a th' anns an ''x'' agus ''y''.




====Co-thiomsachd====

Ma tha ''a'', ''w'', ''x'', ''y'' agus ''z'' nam buill den àlach, agus ma tha ''w'' * ''x'' = ''a'' agus ''a'' * ''y'' = ''z''. Faodar a sgrìobhadh:

::(''w'' * ''x'') * ''y'' = ''z''

far a bheil na camagan ( ) a' ciallachadh gum feumar an t-obrachadh a-stigh fhuasgladh ron fhear a-muigh. Nise, ma tha e fìor gu bheil:

::∀ (''x'', ''y'', ''z'') ∈ '''A'''<sup>3</sup>, (''x'' * ''y'') * ''z'' = ''x'' * (''y'' * ''z'')

's e '''obrachadh co-thiomsach''' a th' anns an *.




====Sgaoilidheachd====

Ma tha dà obrachadh càraideach ann, ⊙ agus ⊕ can, agus ma tha e fìor gu bheil:

::∀ (''x'', ''y'', ''z'') ∈ '''A'''<sup>3</sup>, ''x'' ⊙ ( ''y'' ⊕ ''z'') = (''x'' ⊙ ''y'') ⊕ (''x'' ⊙ ''z'')

Canaidh sinn gu bheil an t-obrachadh ⊙ '''sgaoileach''' air an obrachadh ⊕. 




==Structairean ailseabrach==

===Magma===

'S e '''magma''' an t-ainm air [[àlach]] le obrachadh càraideach an lùib. Tha e cumanta seo a sgrìobhadh ('''A''',*) far a bheil '''A''' na [[àlach]] agus * na obrachadh càraideach. 'S e an structair as bunaitich ann an [[ailseabra]] a th' ann am '''magma''' far nach eil riaghailt no feart air a chur às leth an obrachaidh chàraidich aige. Ri linn seo, chan eil mòran ùidh air magma mar thà.



===Leth-ghrùpa agus cuasai-ghrùpa===

Ma tha obrachadh càraideach a' mhagma ''[[co-thiomsachd|co-thiomsach]]'', 's e '''leth-ghrùpa''' a th' ann. Mur eil e ''co-thiomsach'' ach ''so-roinnte'', 's e '''cuasai-ghrùpa''' a th' ann.  



===Monaid agus lùb===

Ma tha ''eileamaid ionnanachd'' aig leth-ghrùpa (.i. magma co-thiomsach le eileamaid ionnanachd), canaidh sinn '''monaid''' ris; ma tha ''eileamaid ionnanachd'' aig cuasai-ghrùpa, canaidh sinn '''lùb''' ris.



===Grùpa===

Far a bheil ''eileamaid iom-thionndaidh'' aig gach eileamaid ''monaid'', 's e '''grùpa''' a th' ann. Agus 's e '''grùpa''' a th' ann cuideachd ma tha ''lùb'' [[co-thiomsachd|co-thiomsach]].

Ma tha obrachadh càraideach a' ghrùpa ''[[co-iomlaideachd|co-iomlaideach]]'', canaidh sinn gur e '''grùpa aibèalach''' a th' ann.




===Fàinne===

'S e '''fàinne''' a th' ann an structair le dà obrachadh càraideach: a' chiad fhear na ''ghrùpa aibèalach'' 's an dara fear na ''mhonaid'' agus e ''[[sgaoilidheachd|sgaoileach]]'' air a' chiad fhear. Thathar a' smaoineachadh air dà obrachadh chàraideach mar gur e [[cur-ris]] agus [[iomadachadh]] a bhiodh ann. Tha e cumanta "cur-ris" a ràdh ri obrachadh a' ghrùpa aibèalaich agus "iomadachadh" ri obrachadh na monaid, ged sa chuis choitchinn nach biodh riaghailtean cur-ris no iomadachaidh nan àireamhan iomchaidh. Mas e fàinne ('''F''', ⊕, ⊙):

::{|-
| ∀ (''x'', ''y'', ''z'') ∈ '''F'''<sup>3</sup>, (''x'' ⊕ ''y'') ⊕ ''z'' = ''x'' ⊕ (''y'' ⊕ ''z'') || || ∀ (''x'', ''y'', ''z'') ∈ '''F'''<sup>3</sup>, (''x'' ⊙ ''y'') ⊙ ''z'' = ''x'' ⊙ (''y'' ⊙ ''z'')
|-
| ∀ ''x'' ∈ '''F''', ∃ ''e'' ∈ '''F''' : ''e'' ⊕ ''x'' = ''x'' ⊕ ''e'' = ''x'' || || ∀ ''x'' ∈ '''F''', ∃ ''f'' ∈ '''F''' : ''f'' ⊙ ''x'' = ''x'' ⊙ ''f'' = ''x''
|-
| ∀ ''x'' ∈ '''F''', ∃ ''y'' ∈ '''F''' : ''x'' ⊕ ''y'' = ''e'' || || ∀ (''x'', ''y'', ''z'') ∈ '''F'''<sup>3</sup>, ''x'' ⊙ ( ''y'' ⊕ ''z'') = (''x'' ⊙ ''y'') ⊕ (''x'' ⊙ ''z'')
|-
|∀ (''x'', ''y'') ∈ '''F'''<sup>2</sup>, ''x'' ⊕ ''y'' = ''y'' ⊕ ''x''
|}

Ma tha an t-obrachadh ⊙ ''[[co-iomlaideachd|co-iomlaideach]]'' cuideachd (.i. ∀ (''x'', ''y'') ∈ '''F'''<sup>2</sup>, ''x'' ⊙ ''y'' = ''y'' ⊙ ''x''), 's e '''fàinne cho-iomlaideach''' a chanar rithe.



===Raon===

Mas i fàinne cho-iomlaideach a th’ innte ach 's e grùpa a th' ann an dara obrachadh càraideach cuideachd, 's e '''raon''' a th' againn rithe. Mas e raon  ('''''R''''', ⊕, ⊙):

::{|-
| ∀ (''x'', ''y'', ''z'') ∈ '''''R'''''<sup>3</sup>, (''x'' ⊕ ''y'') ⊕ ''z'' = ''x'' ⊕ (''y'' ⊕ ''z'') || || ∀ (''x'', ''y'', ''z'') ∈ '''''R'''''<sup>3</sup>, (''x'' ⊙ ''y'') ⊙ ''z'' = ''x'' ⊙ (''y'' ⊙ ''z'')
|-
| ∀ ''x'' ∈ '''''R''''', ∃ ''e'' ∈ '''''R''''' : ''e'' ⊕ ''x'' = ''x'' ⊕ ''e'' = ''x'' || || ∀ ''x'' ∈ '''''R''''', ∃ ''f'' ∈ '''''R''''' : ''f'' ⊙ ''x'' = ''x'' ⊙ ''f'' = ''x''
|-
| ∀ ''x'' ∈ '''''R''''', ∃ ''y'' ∈ '''''R''''' : ''x'' ⊕ ''y'' = ''e'' || || ∀ ''x'' ∈ '''''R''''', ∃ ''y'' ∈ '''''R''''' : ''x'' ⊙ ''y'' = ''f''
|-
|∀ (''x'', ''y'') ∈ '''''R'''''<sup>2</sup>, ''x'' ⊕ ''y'' = ''y'' ⊕ ''x'' || || ∀ (''x'', ''y'') ∈ '''''R'''''<sup>2</sup>, ''x'' ⊙ ''y'' = ''y'' ⊙ ''x''
|-
| || || ∀ (''x'', ''y'', ''z'') ∈ '''''R'''''<sup>3</sup>, ''x'' ⊙ ( ''y'' ⊕ ''z'') = (''x'' ⊙ ''y'') ⊕ (''x'' ⊙ ''z'')
|}




[[Category:ailseabra]]

[[cs:Binární operace]]
[[da:Binær operator]]
[[de:Zweistellige Verknüpfung]]
[[en:Binary operation]]
[[es:Operación Binaria]]
[[et:Binaarne tehe]]
[[eo:Operacio (matematiko)]]
[[fa:عمل دوتائی]]
[[fr:Loi de composition interne]]
[[he:פעולה בינארית]]
[[hr:Binarna operacija]]
[[it:Operazione binaria]]
[[ko:이항연산]]
[[nl:Binaire operatie]]
[[ja:二項演算]]
[[pl:Działanie dwuargumentowe]]
[[pt:Operação binária]]
[[ru:Бинарная операция]]
[[sk:Binárna operácia]]
[[sr:Бинарна операција]]
[[sl:Dvočlena operacija]]
[[sv:Binär operator]]
[[zh:二元运算]]
