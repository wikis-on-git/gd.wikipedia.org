{| border=1 cellpadding=2 cellspacing=0 align=right width=275px
|+<font size=+1>'''Sachsen Iosal (Lower Saxony)'''</font>
|-
|+<font size=+1>'''Niedersachsen'''</font>
|-
| style=background:#efefef; align=center colspan=2 |
{| border=0 cellpadding=2 cellspacing=0
|-
| align="center" width="140px" | [[Image:Flag_of_Lower_Saxony.svg|125px|Flag of Lower Saxony]]
| align="center" width="140px" | [[Image:Coat_of_arms_of_Lower_Saxony.svg|85px|Poland: Coat of Arms]]
|-
| align="center" width="140px" | [[Bradach|Bradach na dùthcha]]
| align="center" width="140px" | [[Luirech|Lùireach na dùthcha]]
|}
|-
| [[Cànan Oifigeil]]
| [[Gearmailtis]]
|-
|[[Dual-chainntean]]
|[[Saterfriesisch]],[[Ostfriesisch]]
|-
| [[Prìomh bhaile]]
| [[Hànobhar]]
|-
| Baile as motha
| [[Hànobhar]]
|-
| [[Uachdaran]]
| [[Christian Wulff]]
|-
| [[Aireamh shluaigh]] 
|7.996.942 (2006)
|-
|[[Area]]				 
|47.624,22 km²<small>
|-
|duileag oifeigeil		
|http://www.niedersachsen.de
|}

Is e Sachsen Iosal (neo Niedersachsen anns a’ Ghearmailtis/Lower Saxony sa Bheurla)  an stàit as motha ach aon anns [[a’ Ghearmailt]]. Tha Hànobhar (Hannover anns a’Ghearmailt) anns an Earra-dheas na phrìomh-bhaile.

[[Image:Deutschland_Lage_von_Niedersachsen.svg|thumb|right|Suideachadh Lower Saxony]]

 
=Suideachadh= 
Tha Sachsen Iosalann an ceann a tuath na Gearmailt. Tha  [[Cuan a Tuath]] (A' Mhuir a Tuath)  agus Schleswig-Holstein air tuath Sachsen Iosal. Tha an [[Òlaind]] an iar air Sachsen Iosal, agus Mecklenburg-Vorpommern, Brandenburg agus Saxony-Anhalt an ear air Sachsen Iosal. Anns an Deas tha Northrhine-Westphalia, 
Hessen agus Thuringia.

=Na bailtean mòra=
Is e [[Hànobhar]] le 516.000 luchd-àiteachaidh am baile as motha ann an Lower Saxony. Anns an dàrna tha  Braunschweig (luchd-àiteachaidh: 245.220) ann an Earra-dheas Lower Saxony. Anns an treas àite is e Osnabrück (165.000) anns an Deas, baile cudthromach le oillthigh, agus is e àite-suidhe an easbaig caitligich. Tha Oldenburg (158.500) ann am meadhean Lower Saxony, agus tha Göttingen (129.000) le oilltigh cliùiteach deas air Hànobhar.
Tha Wilhelmhaven (83.500) le port-mara domhainn do bhàtaichean bathair agus Emden (51.700) agus Cuxhaven (52.000) le port-iasgaich anns an Tuath Niedersachsen aig [[Cuan a Tuath]]. Is e Celle (71.300) agus Lüneburg (71.900) an geata don Lüneburger Heide. Dh’ fhàs Hameln (58.900) ainmeil leis an sgeulachd „Der Rattenfänger von Hameln“ (Piobaire nan radan ann an Hameln) leis na bràithrean Grimm.

=Cruinn-eòlas:=
Tha an cuid as mòtha na dùthcha rèidh, ach anns an Earra-dheas tha beanntan ann  ris an canar Harz agus Solling. Is e an Wurmberg (971m NN), am Bruchberg (927m NN) agus an t-Achtermann (925m NN) na beanntan as àirde anns an Harz agus ann an Sachsen Iosal.

Is e Große Blöße (528m NN) an t- ainm air a’ bheinn as àirde  anns an Solling.

==Aibhnichean==
*Weser 358 km   
*Leine 247km    
*Ems 241 km      
*Elbe 238 km
*Aller 205 km

==Cladh-aibhnichean==
*Mittellandkanal: 195 km
*Dortmund-Ems-Kanal 147km
*Elbe Seiten-Kanal 115km

==Lochan==
*Steinhuder Meer	29 km²,	doimhne: 1,5m
*Dümmer			13 km²,  	doimhne: 1,2 m
*Zwischenahner Meer	5,5 km²,  	doimhne: 3,3m

=Eaconomaidh=
O chionn's gu bheil an cuid as motha na dùthcha gu math rèidh, tha àiteachas  cudthromach ann an Sachsen Iosal. 

Tha beagan iasgaich a’ dol ann ann an Cuxhaven.

Tha roinn na turasachd làidir ann an Sachsen Iosal, gu h-araid anns an Tuath agus anns na h-eileannan.

Ann an roinn na dèanadachd  tha gnìomhachas bhàtaichean agus chàraichean cudthromach. Tha roinn togail bhàtaichean ann am [[Papenburg]], [[Emden]] agus [[Wilhelmshaven]]. Tha am Meyer Werft ann am Papenburg a’ togail nam bàtaichean-cuairt-mara as motha air feadh an t-saoghail.
Ann an [[Wolfsburg]] tha mòran chosnaidhean anns an fhactaraidh Volkswagen. Agus tha trì àitichean ann an Sachsen Iosal, far a bheil [[factaraidh]]ean Airbus.

Tha Hànobhar uabhasach trang, ma bhitheas an CeBIT ann, fèill chudthromach anns an t-saoghal –[[coimpiutar|choimpiutairean]].

=Eachdraidh=
Aig àm Iulius Caesar bha an cuid as motha na Roinn-Eòrpa fo smachd nan [[Ròmanach]]. Anns a’ bhliadhna 9 as dèidh Chriosda dh’fheuch na Ròmanaich na Gearmailtich ann an ceann a tuath na dùthcha a chuir fo smachd a-rithist. Anns a’ bhlàr Kalkriese faisg air Osnabrück chaill na Ròmanaich a-rithist. Cha b’ urrainn do dh’Ìompaire sam bith eile a’ Ghearmailt a chur fo smachd gus an tàinig Tearlach Mòr (742-814)  800 bliadhna an-dèidh sin.

An-dèidh cogadh nan 30 bliadhna (1618-1648) bhrìs an dùthaich às a-cheile, cha robh dad air fhagail ach sgìrean beaga gun cumhachd.

B’ urrainn do na Kurfürsten Hànobhair pìosan a chuir ri cheile a-rithist ann a bhith a’ pòsadh agus mar dhìleab agus dh’ fhàs iad na bu treasa a-rithist, gus an robh Sèoras Ludwig (1660-1727) na rìgh ann am Breatainn (1714-1727) bho thaobh a mhàthair. 

Mhàir am aonadh pearsansa aonadh eadar Breatainn agus Hànobhar gu ruige 1837.  Bha rioghachd Hànobhair ann bho 1814-1866, ach ann an 1866 ann an  cogadh eadar Pruisia agus an [[Ostair]] chaidh a ghabhail le [[Pruisia]].

Aig an aon àm bha trì sgìrean eile ann ([[Braunschweig]], [[Oldenburg]] und [[Schaumburg–Lippe]]), ach bha iad na bu ghlice. Ghabh iad san Deutsches Reich mar stàitean neo-eisilimeach ann an 1871.

An-dèidh an darna cogadh chaidh Hànobhar, Braunschweig, Oldenburg agus Schaumburg–Lippe a chur ri chèile agus chaidh Sachsen Iosal a steidheachadh ann an 1946. 

=Cànanan beaga, dual-chainntean=

Ma bhruidhnear mu chànanan beaga, bithear a’ smaoineachadh gur e Friosais-an-Ear (Ostfriesisch anns a’ Ghearmailtis) an cànan a tha aig na daoine ann an taobh tuath a’ Ghearmailt. Ach chan eil sin fior.

Thàinig Friosais-an-Ear bho Anglo-Friosais agus tha e ceangailte ris a' [[Beurla Ghallda|Bheurla Ghallda]]. Ann an Sachsen Iosal chan eil dad air fhàgal ach sgìre bheag faisg air [[Cloppenburg]], far a bheil Saterfriesisch air a bruidhinn le 2000 daoine.

Ann an taobh tuath a’ Ghearmailt bruidhnear Ostfriesisches Platt (Friosais-an-Ear 7 Sagsais Iosal). Thàinig an cànan seo à Niedersächsisches Platt (Northern Low Saxon) agus tha e ceangailte ri [[Duitseis]] agus Friosais). Ged a bhàsaich  Niedersächsisches Platt seach ann an sgìrean iomallach, tha an Ostfriesisches Platt gu math làidir fhathast an ann taobh tuath a’ Ghearmailt.

Bidh 50% de na daoine a’ cleachdadh Ostfriesisches Platt gach latha,
gu h-àraid air an dùthaich. Tha iad a’ sealltainn gu bheil iad eadar-dhealaichte agus sònraichte. Ged a tha tòrr dual-chainntean ann ann an Ostfriesisches Platt, tha faclàir oifigeal ann,  tha rèidio ann, pàipearean-naidheachd cuideachd. Is urrainnear an cànan a’ cleachdadh anns na seirbhisean. O chionn goirid chìthear sanasan-rathaid dà-chànanach, agus tha tòrr àinmeanan-àite ann an Ostfriesisches Platt co-dhiù, m.e.: Rechtsupweg.

Tha Friesisch, Saterfriesisch agus Ostfriesisches Platt air an dìon le  European Charter for Minority Languages.

=ceangail a-muigh=
http://www.niedersachsen.de

[[category:An Roinn-Eòrpa|Lower Saxony]]
[[category:A' Ghearmailt|Lower Saxony]]

[[af:Nedersakse]]
[[als:Niedersachsen]]
[[an:Baxa Sacsonia]]
[[ar:ساكسونيا السفلى]]
[[ast:Baxa Saxonia]]
[[bg:Долна Саксония]]
[[bs:Donja Saksonija]]
[[ca:Baixa Saxònia]]
[[cs:Dolní Sasko]]
[[da:Niedersachsen]]
[[de:Niedersachsen]]
[[el:Κάτω Σαξωνία]]
[[en:Lower Saxony]]
[[eo:Malsupra Saksio]]
[[es:Baja Sajonia]]
[[et:Alam-Saksi]]
[[eu:Saxonia Beherea]]
[[fa:نیدرزاکسن]]
[[fi:Ala-Saksi]]
[[fr:Basse-Saxe]]
[[fy:Nedersaksen]]
[[gl:Baixa Saxonia]]
[[he:סקסוניה התחתונה]]
[[hr:Donja Saska]]
[[hu:Alsó-Szászország]]
[[id:Niedersachsen]]
[[io:Infra-Saxonia]]
[[it:Bassa Sassonia]]
[[ja:ニーダーザクセン州]]
[[jv:Niedersachsen]]
[[ka:ქვემო საქსონია]]
[[ko:니더작센 주]]
[[ku:Niedersachsen]]
[[la:Saxonia Inferior]]
[[lt:Žemutinė Saksonija]]
[[lv:Lejassaksija]]
[[mk:Долна Саксонија]]
[[nds:Neddersassen]]
[[nds-nl:Nedersaksen]]
[[nl:Nedersaksen]]
[[nn:Niedersachsen]]
[[no:Niedersachsen]]
[[oc:Bassa Saxònia]]
[[pl:Dolna Saksonia]]
[[pms:Bassa Sassònia]]
[[pt:Baixa Saxônia]]
[[ro:Saxonia Inferioară]]
[[ru:Нижняя Саксония]]
[[sh:Donja Saska]]
[[simple:Lower Saxony]]
[[sk:Dolné Sasko]]
[[sq:Niedersachsen]]
[[sr:Доња Саксонија]]
[[sv:Niedersachsen]]
[[tr:Aşağı Saksonya]]
[[uk:Нижня Саксонія]]
[[vi:Niedersachsen]]
[[vo:Dona-Saxän]]
[[zh:下萨克森]]
