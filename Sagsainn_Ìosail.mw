<table border="1" cellpadding="2" cellspacing="0" align="right" width="280px" style="margin-left:1em">
<caption><font size="+1">'''Lower Saxony '''<br/>'''Niedersachsen'''</font></caption>
<tr><td style="background:#efefef;" align="center" colspan="2">
<table border="0" cellpadding="2" cellspacing="0">
<tr><td align="center" width="135px">[[Image:Flag_of_Lower_Saxony.svg|125px|Bratach na dùthcha]]</td>
<td align="center" width="135px" rowspan="2" height="130px">[[Image:Coat_of_arms_of_Lower_Saxony.svg|80px|Lùireach na dùthcha]]</td></tr>
<tr><td align="center" width="135px">[[Bratach|Bratach na dùthcha]]</td><td align="center" width="135px">[[Lùireach na dùthcha|Lùireach]]</td></tr>
</table>

<tr><td>[[Cànanan Oifigeil]]            </td><td>[[Gearmailtis]]</td></tr>
<tr><td> [[Dual-chainntean]]	         </td><td>[[Saterfriesisch]],[[Ostfriesisches Platt]]</td></tr>
<tr><td>[[Prìomh-bhaile]]                  </td><td>Hànobhar''</td></tr>
<tr><td>Baile as motha                      </td><td>[[Hànobhar]]</td></tr>
<tr><td>[[Uachdaran]]          		</td><td>[[Christian Wulff]]</td></tr>
<tr><td>[[Àireamh-shluaigh]]		</td><td>7.996.942 (2006) </td></tr>
<tr><td>[[Area]]				</td><td>47.624,22 km²<small></td></tr>               
<tr><td>duileag oifeigeil		</td><td>http://www.niedersachsen.de</td></tr>
</table>

=Lower Saxony=
Is e [[Lower Saxony]] (neo Niedersachsen anns a’ Ghearmailtis)  an stàit as motha ach aon anns [[a’ Ghearmailt]]. Tha Hànobhar (Hannover anns a’Ghearmailt) anns an Earra-dheas na phrìomh-bhaile.

[[Image:Deutschland_Lage_von_Niedersachsen.svg|thumb|right|Suideachadh Lower Saxony]]

 
=Suideachadh= 
Tha Lower Saxony ann an ceann a tuath na Gearmailt. Tha  [[Cuan a Tuath]] (A’ Mhuir a Tuath)  agus Schleswig-Holstein air tuath Lower Saxony. Tha an [[Òlaind]] an iar air Lower Saxony, agus Mecklenburg-Vorpommern, Brandenburg agus Saxony-Anhalt an ear air Lower Saxony. Anns an Deas tha Northrhine-Westphalia, 
Hessen agus Thuringia.

=Na bailtean mòra=
Is e Hànobhar le 516.000 luchd-àiteachaidh am baile as motha ann an Lower Saxony. Anns an dàrna tha  Braunschweig (luchd-àiteachaidh: 245.220) ann an Earra-dheas Lower Saxony. Anns an treas àite is e Osnabrück (165.000) anns an Deas, baile cudthromach le oilltigh, agus is e àite-suidhe an easbaig caitligich. Tha Oldenburg (158.500) ann am meadhean Lower Saxony, agus tha Göttingen (129.000) le oilltigh cliùiteach deas air Hànobhar.
Tha Wilhelmhafen (83.500) le port-mara domhainn do bhàtaichean bathair agus Emden (51.700) agus Cuxhafen (52.000) le port-iasgaich anns an Tuath Niedersachsen aig [[Cuan a Tuath]]. Is e Celle (71.300) agus Lüneburg (71.900) an geata don Lüneburger Heide. Dh’ fhàs Hameln (58.900) ainmeil leis an sgeulachd „Der Rattenfänger von Hameln“ (Piobaire nan radan ann an Hameln) leis na bràithrean Grimm.

=Cruinn-eòlas:=
Tha an cuid as mòtha na dùthcha rèidh, ach anns an Earra-dheas tha beanntan ann  ris an canar Harz agus Solliung. Is e an Wurmberg (971m NN), am Bruchberg (927m NN) agus an t-Achtermann (925m NN) na beanntan as àirde anns an Harz agus ann an Lower Saxony.
Is e Große Blöße (528m NN) an t- ainm air a’ bheinn as àirde  anns an Solling.
==Aibhnichean==
*Weser 358 km   
*Leine 247km    
*Ems 241 km      
*Elbe 238 km
*Aller 205 km
==Cladh-aibhnichean==
*Mittellandkanal: 195 km
*Dortmund-Ems-Kanal 147km
*Elbe Seiten-Kanal 115km
==Lochan==
*Steinhuder Meer	29 km²,	doimhne: 1,5m
*Dümmer			13 km²,  	doimhne: 1,2 m
*Zwischenahner Meer	5,5 km²,  	doimhne: 3,3m

=Eaconomaidh=
O chionn's gu bheil an cuid as motha na dùthcha gu math rèidh, tha àiteachas  cudthromach ann an Lower Saxony. 
Tha beagan iasgach a’ dol ann ann an Cuxhaven.
Tha roinn na turasachd làidir ann an Lower Saxony, gu h-araid anns an Tuath agus anns na h-eileannan.
Ann an roinn na dèanadachd  tha gnìomhachas bhàtaichean agus chàraichean cudthromach. Tha roinn togail bhàtaichean ann am Papenburg, Emden agus Wilhelmshafen. Tha am Meyer Werft ann am Papenburg a’ togail nam bàtaichean-cuairt-mara as motha air feadh an t-saoghal.
Ann an Wolfsburg tha mòran chosnaidhean anns an fhactaraidh Volkswagen. Agus tha trì àitichean ann an Lower Saxony, far a bheil factaraidhean  Airbus.
Tha Hànobhar uabhasach trang, ma bhitheas an CeBIT ann, fèill chudthromach anns an t-saoghal –choimpiutairean.

=Eachdraidh=
Aig àm Julius Caesar bha  an cuid as motha na Roinn Eòrpa fo smachd nan Romanach. Anns a’ bhliadhna 9 as dèidh Chriosda dh’ fheuch na Romanaich na Gearmanaich ann an ceann a tuath na dùthcha a chuir fo smachd a-rithist. Anns a’ bhlàr Kalkriese faisg air Osnabrück chaill na Romanaich a-rithist. Cha b’ urrainn do dh’Ìompaire sam bith eile a’ Ghearmailt a chur fo smachd gus an tàinig Tearlach Mòr (742-814)  800 bliadhna an-dèidh sin.

An-dèidh cogadh nan 30 bliadhna (1618-1648) bhrìs an dùthaich às a-cheile, cha robh dad air fhagail ach sgìrean beaga gun cumhachd.
B’ urrainn do na Kurfürsten Hànobhair pìosan a chuir ri cheile a-rithist ann a bhith a’ pòsadh agus mar dhìleab agus dh’ fhàs iad na bu treasa a-rithist, gus an robh Sèoras Ludwig (1660-1727) na rìgh ann am Breatainn (1714-1727) bho thaobh a mhàthair. 
Mhair am Personalunion aonadh eadar Breatainn agus Hànobhar gu ruige1837.  Bha rioghachd Hànobhair ann bho 1814-1866, ach ann an 1866 ann an  cogadh eadar Pruisia agus an [[Ostair]] chaidh a ghabhail le Pruisia.
Aig an aon àm bha trì sgìrean eile ann (Braunschweig, Oldenburg und Schaumburg –Lippe), ach bha iad na bu ghlice. Ghabh iad san Deutsches Reich mar stàitean neo-eisilimeach ann an 1871.
An-dèidh an darna cogadh chaidh Hànobhar, Braunschweig, Oldenburg agus Schaumburg –Lippe a chur ri chèile agus chaidh Lower Saxony a steidheachadh ann an 1946. 

=Cànanan beaga, dual-chainntean=

Ma bhruidhnear mu chànanan beaga, bithear a’ smaoineachadh gur e East Frisian (Ostfriesisch anns a’ Ghearmailtis) an cànan a tha aig na daoine ann an taobh tuath a’ Ghearmailt. Ach chan eil sin fior.
Thàinig  East Frisian bho Anglo- Friesis agus tha e ceangailte ri [[Albais]]. Ann an Lower Saxony chan eil dad air fhagal ach sgìre bheag faisg air Cloppenburg, far a bheil Saterfriesisch air a bruidhinn le 2000 daoine.

Ann an taobh tuath a’ Ghearmailt bruidhnear Ostfriesisches Platt (East Frisian Low Saxon). Thàinig an cànan seo à Niedersächsisches Platt (Northern Low Saxon) agus tha e ceangailte ri Òlaindtis agus Frisean). Ged a bhàsaich  Niedersächsisches Platt seach ann an sgìrean iomallach, tha an Ostfriesisches Platt gu math làidir fhathast an ann taobh tuath a’ Ghearmailt.
Bidh 50% de na daoine a’ cleachdadh Ostfriesisches Platt gach latha,
gu h-àraid air an dùthaich. Tha iad a’ sealltainn gu bheil iad eadar-dhealaichte agus sònraichte. Ged a tha tòrr dual-chainntean ann ann an Ostfriesisches Platt, tha faclàir oifigeal ann,  tha rèidio ann, pàipearean-naidheachd cuideachd. Is urrainnear an cànan a’ cleachdadh anns na seirbhisean. O chionn goirid chìthear sanasan-rathaid dà-chànanach, agus tha tòrr àinmeanan-àite ann an Ostfriesisches Platt co-dhiù, m.e.: Rechtsupweg.

Tha Friesisch, Saterfriesisch agus Ostfriesisches Platt air an dìon le  European Charter for Minority Languages.

=ceangail a-muigh=
http://www.niedersachsen.de

[[category:An Roinn-Eòrpa|Lower Saxony]]
[[category:A' Ghearmailt|Lower Saxony]]
