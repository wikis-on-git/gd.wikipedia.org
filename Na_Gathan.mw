[[image:Gathan1.jpg|thumb|right|Tim, Kathryn, Greg & Tomaidh]]

'S e còmhlan-ciùil [[garaids]] às [[an t-Eilean Sgitheanach|an Eilean Sgitheanach]] a th' anns '''Na Gathan''' a chaidh air bhog ann an [[2007]]. 

==Eachdraidh a' Chòmhlain==

Thòisich an còmhlan leis a' cheathrar: Tim Armstrong (guth, siont agus drumaichean), Greg MacThòmais (giotàr agus guth), Kathryn NicAoidh (na drumaichean agus guth) agus Tòmaidh MacAilpein (beus agus guth).  Buinidh Kathryn agus Tòmaidh dhan Eilean Sgitheanach fhèin agus tha Greig à [[Glaschu]] agus Tim à [[Seattle|Siatail]].<ref>[http://www.pressandjournal.co.uk/Article.aspx/783163?UserKey=0 Seattle Student Wins Top Award at Gaelic Language College.] Highlands and Islands Press and Journal (12-8-08)</ref>  Tha iad uile fileanta ann an [[Gàidhlig]] agus tha na h-òrain air fad aca ann an Gàidhlig.  

Bha Tim na fhear-toisich, na sheinneadair agus na chluicheadair-giotár anns a' chòmhlan-ciùil punc Ghàidhlig, [[Mill a h-Uile Rud]],<ref>Gaelic punk by way of Seattle; Skye band Na Gathan set for boundary-breaking gig. ''The Higland News'' (13-12-08)</ref> agus cuideachd, bha e an sàs anns a' chòmhlan hip-hop Gàidhlig, Nad Aislingean.  Chluich e fhèin agus Tòmaidh anns a' chòmhlan Ghàidhlig, [[Là Luain]], agus cluichidh Na Gathan cuid dhe na h-òrain aig Là Luain.  Ann an 2008, ghabh Roddy Neithercut ris a' chòmhlan mar chuicheadair-siont.  Tha Roddy làn Gàidhlig agus tha e cuideachd na sheinneadair anns a' chòmhlan, [[Atomgevitter]].  Ann an 2009, dh'fhàg Tòmaidh an còmhlan agus thog Greg am beus fhad 's ghabh Sìleas Landgraf ris a' ghiotàr.  'S ann à [[Köln]], anns [[a' Ghearmailt]] a tha Sìleas o thùs ach tha i glan fhileanta ann an Gàidhlig cuideachd.

Anns a' Ghearran, 2008, chaidh Na Gathan air turas goirid còmhla ri [[Oi Polloi]] agus [[Les Ramoneurs de Menhirs]] a thòisich le cuirm-ciùil ann an Glaschu a bha na tachartas neo-oifigeil air iomall na fèise, [[Celtic Connections]].<ref>Gaelic Punk. ''Peace News'' no. 2494 (02-08)</ref>  Chlàraich [[Rapal]] T.Bh. pìos aig a' chuirm sin a chaidh a chraobh-sgaoileadh anns an earrach, 2008.  Anns an Iuchar, 2008, choisinn iad an duais ''Òran Ùr Ghàidhlig As Fhèarr'' bho Rapal le ''Ruigidh Sinn Màrs'', òran a sgrìobh Greg.<ref>[http://www.bbc.co.uk/scotland/alba/radio/rapal/temp/tbh_comp.shtml Farpais òrain ùr Ghàidhlig]</ref>  Chluich iad ceithir òran air a' chiad phrògram dhen treas sreath de Rapal T.Bh. a chaidh air a chraobh-sgaoileadh anns an fhoghar, 2008, air an t-seanal ùr dhiditeach, [[BBC Alba (Sianal) |BBC ALBA]].  Agus ann an 2009, chaidh an darna òran singilte aca, ''Claigeann Damien Hirst'', a thaghadh dhan fharpais, Nòs-ùr.<ref>Full points not Nil point for Sunrise Not Secular. ''Stornoway Gazette'' (16-4-09)</ref>  Bha an t-òran stèidhichte air sgeulachd a sgrìobh [[Maoilios Caimbeul]], a bha i fhèin an iomradh air a' phìos-ealaine le [[Damien Hirst]], ''[[For the Love of God]]''.

==Clàran==

*2008 Ruigidh Sinn Màrs agus Trì Sgeulachdan (Ùr-sgeul)
*2009 Claigeann Damien Hirst (Ùr-sgeul)

==Iomradh==
<references/>

==Ceanglaichean a-muigh==
*[http://www.myspace.com/nagathan Làrach-lìn Nan Gathan]
*[http://www.bbc.co.uk/scotland/alba/radio/rapal/sessions/na_gathan.shtml Na Gathan air Rapal air BBC ALBA]
 
{{DEFAULTSORT:Gathan #Na}} 

[[Category:Luchd Ciùil|Gathan]]
[[category:An t-Eilean Sgitheanach]]

[[en:Na Gathan]]
[[ga:Na Gathan]]
