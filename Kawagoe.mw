== Cruinn-eòlas ==


Tha '''Kawagoe'''（川越市）na [[cathair]] suidhichte beagan san àirde deas air meadhan [[Sgìre Saitama]], [[Iapan]], san àirde an ear-thuath [[àrd-thìr]] Musashino; tha e mu 45 mionaidean air [[trèan]] à [[Shinjuku]] no à [[Ikebukuro]] ann an [[Tokyo]]. Tha e 16.27km a leud, agus 13.81km a dh’ fhaid. 

Bhon 1mh Faoilleach, 2006, tha tuairmse àireamh an t-sluaigh aig '''332,846''' ('''130,436''' teaghlaichean), agus dlùthas àireamh an t-sluaigh aig mu '''3,049 daoine gach km²''' (cileameatair ceàrnagach).'S e '''109.16 km²''' farsaingeachd iomlan a' bhaile.

Stèidhicheadh a’ chathair air 1 Dùbhlachd, 1922. B’ e a’ chiad cathair a bh’ ann san sgìre.

== Dualchas agus Beatha ==

[[Image:tokinokane.jpg|right]]

‘S e cathair a th’ air sònrachadh mar “chathair-eitean(中核市) agus “cathair-eitean ghnìomhachais"(ja:業務核都市) a-rèir [[Riaghaltas Nàiseanta Iapain]]. Mun deach a cho-aonachadh ri Sgìre Saitama ann an 1873, b’e prìomh bhaile [[Sgìre Kawagoe]] a bh’ ann (1871), `s an uairsin [[Sgìre Iruma]] (1871-1873).

Tha muinntir a’ bhaile a’ toirt an ainm '''“Koedo”''' (小江戸), no “Edo Beag” air pàirt dhen t-seann bhaile. ‘S e sin seann ainm a bh’ air Tokyo uaireigin. Tha cuid de sràidean ann an Koedo a’ glèidheadh fhathast seana-bhaile a’ chaisteal ([[Caisteal Kawagoe]] a bh’ air a leigeil sna 1870an) bho linn fiùdalach [[Edo]]. Tha làraichean cudthromach a’ gabhail a-steach an [[tùr-cluig]] '''Tokinokane''' (時の金）, mar a chìthear san dealbh air làimh dheis. Tha an tùr-cluig na shamhladh air Koedo agus bidh e a’ seirm trì uairean san latha. Tha làraichean cudthromaich eile ann mar na 500 ìomhaighean '''Rakan''' agus [[Teampall Kitain]], far an cruinnicheas muinntir an àite gus fàilte na [[A' Bhliadhn' Ùr|Bliadhn’ Ùir]] a chur air a chèile. Cha mhòr nach bi cuid a dhaoine a’ feitheamh am bitheantas trì uairean ro mheadhan-oidhche aig an teampall air 31 Dùbhlachd. 

Tha Kawagoe ainmeil airson na [[buntàta milis]] aige; air "Sràid Suiteas" a’ bhaile, '''Okashiyayokochou''' (お菓子屋横丁), gheibhear a leithid annasan mar sliseagan buntàta milis, [[omhan fuar]] a’ bhuntàta milis (sweet potato ice cream), [[cofaidh]] a’ bhuntàta milis, agus fiù ‘s [[leann]] a’ bhuntàta milis, a tha ga thogail aig [[taigh-grùide]] Koedo.

== Còmhdhail ==


'''Prìomh Stèisean''': ''Stèisean Kawagoe''
'''Prìomh loighne Tobu Tojo''': ''Stèisean Kasumigaseki, Stèisean Kawagoeshi, Stèisean Kawagoe, Stèisean Shingashi
''
'''Loighne JR Kawagoe an Ear:'''

''Stèisean Kasahata, Stèisean Matoba, Stèisean Nishi-Kawagoe, Stèisean Kawagoe, Stèisean Minami-Furuya
''
'''Loighne Seibu-Shinjuku:'''

	''Stèisean Hon-Kawagoe, Stèisean Minami-Otsuka''
