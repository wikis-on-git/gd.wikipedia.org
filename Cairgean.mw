{{Template:Lus
  | AINM_LUS = An Cairgean
  | DEALBH = Koeh-034.jpg 
  | TEASCA_DEILBH = ''An Cairgean air creagan, An Spideal, Gallaimh, Èirinn.''
  | REGNUM = Archaeplastida
  | SUB_REGNUM =
  | PHYLUM = Rhodophyta
  | SUPER_CLASSIS =   
  | CLASSIS = Rhodophyceae
  | SUB_CLASSIS =
  | ORDO = Gigartinales
  | FAMILIA = Gigartinaceae
  | SUB_FAMILIA =
  | GENUS = Chondrus
  | SUB_GENUS =
  | SPECIES = C.Crispus
  | SUB_SPECIES =
  | AINM_1 =
  | AINM_1_EILE =
  | AINM_2 = 
  | AINM_2_EILE =
  | AINM_SAIDHEANS = ''Chondrus crispus''
  | IOMRADH = [[John Stackhouse (botanist)|Stackhouse]]
  | TIOTAL_EILE =
  | AINMEAN_THIOTAL =
  | AINMEAN_EILE = 
  | AINM_GÀIDHLIG = Màthair na duilisg
}}

'S e '''An Cairgean''' (Chondrus Crispus) fear de na [[feamainn|feamainnean]] dearga. Feumaidh e trì uisgeachan samhraidh airson fàs. Tha e a' fàs air cladaich is creagan [[an Cuan Siar|a' Chuain Siar]] s[[an Roinn-Eòrpa]] agus [[Aimearaga]] a Tuath. Tha bàrr nan duilleagan aige carrach.  Nuair a tha e ùr, tha e bog maothanach, uaireannan gorm-bhuidhe, no dearg, is uaireannan dubh-phurpaidh no donn purpaidh. Tha  bodhaig mhaothanach aige, a tha air a dèanamh air a' [[poilisacaraid|phoilisacaraid]], [[cairgeanan]] (55%), le 10% de [[phròtain]] is mu 15% de stuth mèinnireil. Tha e làn [[aidhiodain]], [[clorofine]] is [[sulfur]]. Nuair a thèid a mhaothachadh ann an uisge, tha boladh air chleas na mara aige, agus nuair a thèid a ghoil, nì e slamanachd air sgàth a' [[cealla-bhalla|chealla-bhalla]] lìonta de phoilisacaraidean, a tha a' giùlan bho 20 gu 100 uibhir an truimead uisge aige. 

Rann: ''Cairgean earraich, duileasg samhraidh, gruaigean foghair, stamh geamhraidh.''<ref>[http://www.cne-siar.gov.uk/gaelic/grd/anaraineachd/lusan/lusanachladaich.htm] '''Lusan a' Chladaich'''</ref>

== Buaidhean ==

Mar iomadh feamainn dhearg eile, tha An Cairgean làn tacsa<ref>'''Feum à Feamainn(DVD),''' Comhairle nan Eilean Siar</ref>, le [[co-thàth|co-thàthaidhean]] mar [[aidhiodain]] is [[clorofine]] na bhroinn. Tha e coltach ri [[duileasg]] a thaobh buaidhean leigheasach math dha [[seòl a' chnàmhaidh|sheòl a' chnàmhaidh]]. Tha e math mar anti-coagulant agus do [[lot iongarach|lotan iongarach]] an [[stamag|stamaig]]. <ref>[http://rbg-web2.rbge.org.uk/celtica/seaweedsb.htm] '''Flora Celtica'''</ref>

== Mar bhiadh ==
[[Image:An Cairgean.jpg|thumb|left|''An Cairgean air creagan, An Spideal, Gallaimh, [[Èirinn]].'']]
Gabhaidh An Cairgean a ghlèidheadh fad mìosan ma thèid a thiormachadh an toiseach. Fàsaidh e geal nuair a bhios e tioram. Feumaidh e bhith cho tioram ris an smàl mus tèid a ghlèidheadh. Bidh muinntir [[Èirinn]] is [[Alba]] a' dèanamh [[mìlseag]] dheth, a tha coltach ri [[blancmange]] no [[tapioca]]. Thathas ga bhruich ann am [[bainne]] agus a' cur stuthan blasmhora eile a-steach ann mar [[siùcar|shiùcar]], [[faoineag]], [[caineal]], [[branndaidh]], [[uisge-beatha]] is mar sin air aghaidh.<ref>'''Feum à Feamainn(DVD),''' Comhairle nan Eilean Siar</ref>

== Iomraidhean ==
<references/>

[[category:luibhean]]
[[Category:Biadh]]

[[de:Knorpeltang]]
[[en:Chondrus crispus]]
[[es:Chondrus crispus]]
[[fr:Chondrus]]
[[it:Chondrus crispus]]
[[hu:Ír moszat]]
[[pl:Chrząstnica]]
[[zh:角叉菜属]]
