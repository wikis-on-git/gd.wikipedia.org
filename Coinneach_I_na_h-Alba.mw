==Rìgh nan Gaidheal, Rìgh nan Cruithneach==

'''Coinneach''' ‘''Cruaidh''’ '''mac Alpin''':

Phòs seanair Choinneich ,Eoch (air a neo ‘Achaius’ ann an [[Laideann]]) , bana-phrionnsa [[Cruithneach]] den ainm Unguia – nighean Righ nan Cruithneach [[Unguis]].Mar seo bha ceangal aig [[Alpin]] agus a mhac, Coinneach, ri teaghlach rioghal nam Cruithneach.
 
Ged a bha càirdeas eadar Righ nan [[Sgaothaich]] (air a neo [[Gaidhil]] neo ‘[[Scoti]]’ san Laideann) agus [[Rìoghachd nan Cruithneach|Rìoghachd]] agus [[Rìghrean nan Cruithneach|Rìghrean]] nan Cruithneach cha robh a mhòr t-sluagh Cruithneach no na h-uaislean aca deonach an leigeal a steach mar tighearna.
‘Nuair a chaidh na [[Lochlannaich]] is na Cruithnich a chogadh an aghaidh a-chèile chàisg Coinneach a làmh an àite a dhol a chuideachadh nan Cruithnich – seo ged a bha fios aige gum biodh dùil aig na Lochlannaich cumhachd  fhaighinn air dùthaich nan sgaothach (ris an canar ‘[[Dal-Riada]]’) an dèidh dhaibh sgrios a dhèanamh air arm agus uaislean nan Cruithneach.
Thuit Rìgh nan Cruithneach – [[Uen]] – agus a bhràthair [[Bran]] a chogadh nan Lochlannach agus còmhla riutha bha mòr-bhàs ann am measg nan uaislean is tighearnan eile Cruithneach.

Sheas Coinneach a-steach do dhùthaich nam Picteach cho luatha sa b’urrainn dha oir bha dùil aige a ghlèidheadh mar pàirt den rìoghachd aige fhèin.

Bha neach eile ann, de’n ainm [[Ured]], a ghlac an t-slat rìoghail. Chan eil fhios an robh Ured agus Coinneach fàisg air a-chèile mar a bha an rìgh aosd Cruithneach agus mac Alpin ach ma bha (agus chan eil cinnt sam bith gun robh càirdeas eadar an dithis) cha robh iad ro mheasail air a cheile.
Mar a thachair, thàgh na h-uaislean Cruithneach a bha air fhàgail mac Alpin agus chaidh an cumhachd rioghail a spìonadh a làmh Ured agus a thoirt do Choinneach sa bhliadhna 843.

Agus ‘sann mar seo a thainig an dà rioghachd – Dal Riada agus [[Pictavia]] mar a channar ann an Laideann – ri chèile agus thòisich eachdraidh ar dùthcha fhein, [[Alba]].


'''Aistean co-cheangailte:'''

[[Rìghrean na h-Alba]]

[[Category:Rìghrean]]
[[Category:Eachdraidh na h-Alba]]

[[de:Kenneth I. (Schottland)]]
[[en:Kenneth I of Scotland]]
[[fi:Kenneth I MacAlpin]]
[[fr:Kenneth Ier d'Écosse]]
[[ga:Coinneach Mac Ailpín]]
[[hu:I. Kenneth skót király]]
[[it:Cináed I di Scozia]]
[[ja:ケネス1世 (スコットランド王)]]
[[no:Kenneth I av Skottland]]
[[pl:Kenneth I]]
[[ru:Кеннет I (король Шотландии)]]
[[sv:Kenneth I av Skottland]]
