[[File:Isay.jpg|thumb|right|300px|Ìosaigh, [[na h-Eileanan Siar]] air a cùlaibh]]
'S e eilean san àird an iar thuath an [[an t-Eilean Sgitheanach|Eilein Sgitheanaich]] a tha ann an '''Ìosaigh''' ([[IPA]]: [ˈiəs̪aj], [[Beurla]]: ''Isay'').  Tha e suidhichte ann an [[Loch Dhùn Bheagain]] agus tha e na phàirt de [[na h-Eileanan a-staigh]]. Tha na h-eileanan  ''Mingay'' agus ''Clett'' faisg air.
'S e seo na [[Co-chomharran an Domhain|Co-chomharran]] aige: 57° 31′ 0″ Tuath , 6° 39′ 0″ Iar. Tha e cho farsaing ri 60 heactair,  agus tha an t-àite as àirde cho àrd ri 28 meatair (92 troigh). 

Thàinig an t-ainm Ìosaigh bhon fhacal [[Sean-Lochlannais|Seann Lochlannais]] "''ise-øy''" a tha  a’ ciallachadh "Eilean eighe". <ref>[http://www.scottish.parliament.uk/vli/language/gaelic/pdfs/placenamesF-J.pdf Iain Mac an Tailleir], "Placenames", duilleag 67, Pàrlamaid na h-Alba</ref>

Anns an [[19mh linn]] bha timcheall air 90 duine a’ fuireach anns an eilean. Ach aig àm nan Fuadaichean, dh’fheumadh a-uile duine an eilean fhagail airson Ìosaigh a chur fo [[caora|chaoraich]].  

Anns na 1980an bha an t-eilean aig an neach ciùil [[Donovan]]. An-diugh chan eil daoine sam bith a’ fuireach ann. Còmhla ris  [[na h-Eileanan Ascrib]] agus Loch Dhùn Bheagain 's e  ''Special Area of Conservation'' a th' annta. <ref>[http://outdooraccess-scotland.com/pdfs/about/directives/ascrib_islay_dunvegan.pdf Scottish Natural Heritage - Ascrib Isay and Dunvegan Special Area of Conservation]</ref><ref>[http://eunis.eea.europa.eu/sites-factsheet.jsp?tab=0&idsite=UK0030230 European Environment Agency]</ref>

==Iomraidhean==
<references/>

==Tuilleadh leughaidh==
*{{cite book| author=Haswell-Smith, Hamish| year=2004| title=The Scottish Islands| location=Edinburgh| publisher=Canongate| isbn=1841954543}}

==Ceanglaichean a-mach==
*[http://getamap.ordnancesurvey.co.uk/getamap/frames.htm?mapAction=gaz&gazName=g&gazString=NG218570 Mapa aig Ordnance Survey]


[[Category:Eileanan a-staigh]]

[[en:Isay]]
[[es:Isay]]
[[fr:Isay]]
[[nds:Isay]]
