[[Image:Ronaldinho01.jpg|thumg|right|Ronaldinho]]
'''Ronaldo de Assis Moreira'''; rugadh 21 [[am Màrt]], 1980 ann am [[Porto Alegre]], [[Braisil]]. Na chluicheadair ball-coise ris an canar nas trice '''Ronaldinho Gaúcho''', air sgàth gur h-ann às roinn [[Rio Grande do Sul]] a tha e; no mar is àbhaist direach '''Ronaldinho'''.

Tha an t-ainm '''Ronaldinho''' (''IPA - Brazil: [ʁonɑu'dʒɪɲo]'') a' ciallachadh "Ronaldo beag" ann am [[Portugais]]; chaidh am frith-ainm a bhuileachadh air gus a shònrachadh bhon chluicheadair Braisileach eile, [[Ronaldo]]. Tha Ronaldinho air iomadach duais a bhuannachadh, nam measg an tè airson [[FIFA World Player of the Year]] (dà thuras), agus chaidh ainmeachadh mar [[European Footballer of the Year]] agus mar [[FIFPro World Player of the Year]] aon thuras le chèile. Tha a' chuid as mò dheth saoghal na ball-coise dhen bheachd gur h-esan an cluicheadair as fheàrr air an t-saoghal, agus aon de na cluicheadairean a b' fheàrr a bh' ann a-riamh - ged a tha e fhèin a' smaoineachadh gur h-e dearg amaideas a tha seo, is e fhèin air a ràdh gu bheil e dhen bheachd nach eil e fiù' s na chluicheadair as fheàrr aig [[FC Barcelona]], an sgioba dhan cluich e an-dràsta.

=Eachdraidh=
===A Bheatha Pearsanta===
'S i banaltruim a th' ann am màthair Ronaldinho, Migeulina. Bhàsaich athair, João, le grèim-cridhe nuair nach robh Ronaldinho ach 8 bliadhna a dh'aois. Bha athair na neach-obrach ann an gàradh togail-luing agus na chluicheadair ball-coise saor-thoileach airson [[Cruzeiro]]. Chluich bràthair bu shine Ronaldinho ball-coise proifeiseanta airson [[Gremio]] ach chaidh stad a chuir air sin tràth nuair a chaidh a dhroch leòn, agus tha e a-nis ag obair mar mhanaidsear dha bhràthair òg. Tha gille beag aig Ronaldinho, air ainmeachadh João airson a sheanar, a rugadh air an 25 latha den Ghearran [[2005]] le [[Janaína Nattielle Viana Mendes]]. 

Na òige leig Ronaldinho fhaicinn dè cho ealanta 'sa bha e le ball le bhith a' cluich [[futsal]] agus ball-coise air an tràigh, agus an deidh grèis ghabh e an sàs ann am ball-coise na bu thraidiseanta. Thog e àire dhaoine nuair a bha e 13 bliadhna a dh'aois agus e air 23 tadhal a chur an aghaidh sgioba àraid. Fhuair e tuilleadh cliù le cho math 'sa chluich e san [[Under-17 World Cup|Cupa na Cruinne dhan fheadhainn fo aois 17]] san [[an Eiphit|Eiphit]] an [[1997]]. 

Tha ùidh mhòr aige ann an ceòl Braisileach agus is toil leis seinn is cluich an druma còmhla ri charaidean ann am [[Barcelona]].

==A Bhith-beò Proifeiseanta==

===Braisil===

Nochd e a' chiad uair a-riamh ann an sgioba naiseanta [[Braisil]] ann an [[1999]] air an 26 Ògmhios an aghaidh [[Laitbhia]]. Anns a' chiad gheama aige a bha co-fharpaiseil chuir e tadhal an aghaidh [[Venezuela]] anns a' Chopa América 1999 a chaidh a ghlèidheadh le [[Braisil]].

Bha buaidh nach robh beag aig Ronaldinho nuair a bhuannaich Braisil [[Cupa na Cruinne]] an [[Iapan]] agus [[Coirea a Deas]] 'sa bhliadhna [[2002]]. 'S e aon de na tadhail a b' fheàrr sa cho-fharpais am fear a chuir e seachad air [[David Seaman]], fear-glèidhidh [[Sasainn|Shasainn]], anns an treas chuairt deireannach den Chupa. Fhuair e cairt dhearg anns a' gheama ud cuideachd agus mar sin chaill e an ath gheam an aghaidh [[an Tuirc]], ach chluich e an uairsin anns a' chuairt dheireannach an aghaidh [[a' Ghearmailt]], geama a bhuannaich Braisil 2-0.

Air an 29mh latha dhen Ògmhios [[2005]], bha làmh nach robh beag aige mar chaiptean   nuair a bhuannaich Braisil an dara [[Cup FIFA nan Confederations]] aca nuair a thug iad buaidh air [[Argentina]] 4-1, agus Ronaldinho fhèin a' buannachadh an duais mar "Man of the Match". Sa Mhàrt 2004, dh'ainmich [[Pelé]] Ronaldinho mar aon de na 125 cluicheadairean as fheàrr ball-coise a tha beò.

===Aig Grêmio===
'S ann air sgioba nan òganach aig a' chlub [[Grêmio]] am baile [[Porto Alegre]] a thòisich a bheatha proifeasanta, fo sgèith a' choidse [[Luiz Felipe Scolari]], a bhiodh na mhanaidsear air sgioba naiseanta Bhraisil anns na bliadhnachan a leanadh agus a bha na cheannard nuair a bhuannaich iad [[Cupa na Cruinne]] ann an 2002. Fhuair e a chiad gheama airson prìomh sgioba Ghrêmio anns an [[Cupa Libertadores]] an [[1998]], agus cha robh e fada a chomasan airson tadhail agus cluich ealanta a thaisbeanadh.

An 2001, aig deireadh a thìm aig Grêmio, bha iomadach sgioba air feadh an t-saoghail a' cur suim ann an Ronaldinho agus gu h-àraid feadhainn bho [[Sasainn|Shasainn]] ach aig a' cheann thall rinn e imrich gu [[Paris Saint-Germain]] san [[Fhraing]], 's e a' cur ainm ri cùmhnant a sheasadh còig bliadhna.

===San Fhraing===
An 2001 dh'fhàg Ronaldinho Grêmio agus chuir e aghaidh air ball-coise na Roinn-Eòrpa. Ged a bha iomadach sgioba a' feuchainn ri grèim fhaighinn air, 's e PSG a ghabh e ris. Fhad 's a bha e le PSG bhiodh am manaidsear, [[Luiz Fernandez]], tric a' gearain gun robh Ronaldinho a' cur seachad cus tìde 'sa bhaile air an oidhche, an àite suim a chur ann am ball-coise, agus nach biodh e a' cumail ris na dh'aontaich e de thìde airson nan laithean-saora aige am Braisil. 

An dèidh [[Cupa na Cruinne]] an 2002, is Ronaldinho air nochdadh dè cho math 'sa chluicheadh e aig ìre eadar-nàiseanta, bha sgiobanan na bu mhotha a' feuchainn ri fhaighinn agus ann an 2003 thuirt e gu robh e airson PSG fhàgail. Lean tòrr còmhstri eadar caochladh sgiobanan 'siad airson grèim fhaiginn air, le tuilleadh is tuilleadh airgid air a thairgse air a shon.

===Barcelona===
Air an naoidheamh latha deug dhen Iuchar 2003 cheannaich [[FC Barcelona]] Ronaldinho airson mu £18,000,000. Bha ceannard Barcelona, [[Joan Laporta]], an toiseach an dùil [[David Beckham]] a thoirt dhan sgioba ach dhiult an cluicheadair ud iad; b' fheàrr leis gluasad gu [[Real Madrid]], mar sin ghabh iad ri [[Ronaldinho]], air thoiseach air [[Manchester United]] a bha airson a shoidhnigeadh cuideachd. A' dol gu Barcelona bha Ronaldinho a' leantainn dòrlach de chluicheadairean ainmeil eile Braisileach mar [[Evaristo]], [[Romario]], [[Ronaldo]] agus [[Rivaldo]].

Anns a' chiad seasan aige (2003/4) chrìochnaich Barca anns an dara àite 'san lìog ([[La Liga]]). Comhla ri [[Samuel Eto'o]], [[Deco]], [[Xavi]], [[Ludovic Giuly]] agus [[Henrik Larsson]] bha e am measg buidheann de [[chuspairichean]] cumhachdach a bhuannaich La Liga an ath-bhliadhna airson Barcelona. Air 20 Dùbhlachd 2004 chaidh Ronaldinho ainmeachadh mar [[FIFA World Player of the Year|Cluicheadair Fifa na Bliadhna a b' fheàrr air an t-saoghal]], air thoiseach air [[Thierry Henry]] ([[Arsenal]]) agus [[Andriy Shevchenko]] ([[AC Milan]]) agus thionndaidh Barca sios an £60,000,000 a bha [[Chelsea]] a' tairgse air a shon.

Air 19 Samhainn chuir e dà thadhal mìorbhailleach a chuidich Barcelona gu buaidh air [[Real Madrid]] 3-0 san [[Santiago Bernabeu]], [[Madrid]]. An dèidh dha an darna thadhal fhaighinn - an treas aig an sgioba aige - dh'fhan a' chuid a bu mhotha de luchd-leanmhainn Real Madrid nan seasamh is iad ga mholadh, rud iongantach a leithid nach robh air tachairt bhon a chluich [[Maradona]] nan aghaidh, cuideachd airson Barcelona.

An [[2005]] chaidh Ronaldinho ainmeachadh mar [[European Footballer of the Year|chluicheadair na bliadhna a b' fheàrr san Roinn-Eòrpa]] agus an cuspairiche as fheàrr ann an [[Cupa na Roinn-Eòrpa]] airson a' cho-fharpais ud thar 2004/05. 'S e Ronaldinho an treas Braisileach a tha air an duais airson a' chluicheadair as fheàrr san Roinn-Eòrpa a bhuannachadh. Air 19 Dùbhlachd fhuair e an duais [[FIFA World Player of the Year|Cluicheadair FIFA na Bliadhna a b' fheàrr air an t-saoghal]] a-rithist, le 956 comharraidhean - còrr is trì uidhir na fhuair an cluicheadair a bha san darna àite, [[Frank Lampard]] (306), agus [[Samuel Eto'o]] san treas àite (190). Chaidh a thaghadh airson sgioba [[UEFA]] 2005 airson an treas bliadhna ann an sreath, agus fhuair e tuilleadh bhòt airson an sgioba ud na cluicheadair sam bith eile a bh' ann le còrr is 1,500,000 neach a' gabhail pàirt san taghadh.

Air an 7mh latha dhen Mhàrt 2006, anns an darna geama dhen chuairt sa Chupa Eòrpach san [[Nou Camp]], rinn Ronaldinho agus Barcelona a' chùis air [[Chelsea]], an deidh dhaibh call riutha aig an aon ìre sa cho-fharpais a' bhliadhna roimhe; chaidh tadhal sgileil a chur le Ronaldinho. An lorg sin, thug iad buaidh air [[AC Milan]] 1-0 thairis air dà gheama gus àite fhaighinn an aghaidh [[Arsenal]] sa chuairt dheireannach am [[Paris]]. Anns a' gheama sin rinn iad a' chùis 2-1 an deidh dhaibh a bhith air dheireadh 1-0 airson a' chuid a bu mhotha dhen gheama, le [[Henrik Larsson]] a' cur gach tadhal airson Barca - a' chiad uair a bha Arsenal air tadhal a chall ann an còrr is deich geamaichean. San aon bhliadhna bhuannaich Barca La Liga airson an darna seasan le buaidh a thug iad air [[Celta Vigo]] 1-0.

==Ceangail a-muigh==
* [http://ronaldinhogaucho.com/ Làrach-lìn Oifigeil]
* [http://r10-ronaldinho.blogspot.com/ Blog Ronaldinho Gaucho]
* [http://www.1ronaldinho.com Ronaldinho]
* [http://www.ronaldinho-web.com.ar Ronaldinho-Web]
* [http://www.photosronaldinho.com Dealbhan agus Bhideos]

[[Category:FC Barcelona]]
[[Category:Cluicheadairean Ball-coise]]

[[ar:رونالدينو]]
[[ast:Ronaldinho]]
[[bat-smg:Ronaldinho]]
[[bg:Роналдиньо]]
[[bn:রোনালদিনিয়ো]]
[[bs:Ronaldinho]]
[[ca:Ronaldo de Assis Moreira]]
[[cs:Ronaldinho]]
[[da:Ronaldinho]]
[[de:Ronaldinho]]
[[el:Ροναλντίνιο]]
[[en:Ronaldinho]]
[[eo:Ronaldinho]]
[[es:Ronaldinho]]
[[et:Ronaldinho]]
[[eu:Ronaldo de Assis Moreira]]
[[fa:رونالدینیو]]
[[fi:Ronaldinho]]
[[fr:Ronaldinho]]
[[ga:Ronaldinho]]
[[gl:Ronaldinho]]
[[he:רונאלדיניו]]
[[hr:Ronaldinho]]
[[hu:Ronaldinho]]
[[id:Ronaldinho]]
[[is:Ronaldo de Assis Moreira]]
[[it:Ronaldinho]]
[[ja:ロナウジーニョ]]
[[ka:რონალდინიო]]
[[ko:호나우지뉴]]
[[lt:Ronaldinho]]
[[lv:Ronaldinjo]]
[[ms:Ronaldinho]]
[[nl:Ronaldinho]]
[[nn:Ronaldinho]]
[[no:Ronaldinho]]
[[oc:Ronaldinho]]
[[om:Ronaldinho]]
[[pl:Ronaldinho]]
[[pt:Ronaldo de Assis Moreira]]
[[qu:Ronaldinho]]
[[ro:Ronaldinho]]
[[ru:Роналдиньо]]
[[sk:Ronaldinho]]
[[sl:Ronaldinho]]
[[sq:Ronaldinho]]
[[sr:Роналдињо]]
[[sv:Ronaldinho]]
[[sw:Ronaldinho]]
[[th:โรนัลดินโญ่]]
[[tr:Ronaldinho]]
[[uk:Рональдіньо]]
[[vi:Ronaldinho]]
[[yi:רונאלדיניו]]
[[zh:罗纳尔迪尼奥]]
