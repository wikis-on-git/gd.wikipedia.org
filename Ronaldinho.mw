[[Image:Ronaldinho01.jpg|thumg|right|Ronaldinho]]
'''Ronaldo de Assis Moreira''' (b. 21 [[am Màrt]], 1980 ann am [[Porto Alegre]], [[Braisil]]) Cluicheadair ball-coise air ainmeachadh nas tric mar '''Ronaldinho Gaúcho''', is coireach gur ann bho an roinn [[Rio Grande do Sul]] a tha è no mar is àbhaist direach '''Ronaldinho'''.

Tha an t-ainm aige, '''Ronaldinho''' (''IPA - Brazil: [ʁonɑu'dʒɪɲo]''), a ciallachadh "Ronaldo bheag" ann am [[Portugais]] agus fhuair è am [[far-ainm]] seo airson a' dhealachadh bho an cluicheadair Braisileach eile leis an t-ainm [[Ronaldo]]. Tha Ronaldinho air iomadach duais a'bhuannachadh, nam measg an fhearr airson [[FIFA World PLayer of the Year]] (dà thuras), gach duais airson an [[European Footballer of the Year]] agus an [[FIFPro World Player of the Year]] aon thuras. Tha a'chuid mhòr den t-saoghal ball-coise dem beachd gur è an cluicheadair is fheàrr anns an t-saoghal agus aon de na cluicheadairean is fheàrr a tha air cluich a-riamh ged a tha è fhèin a smaoineachadh gur e amaideas a tha seo is è air ràdh gu bheil è fhèin dem beachd nach è fiù an cluicheadair is fheàrr aig [[FC Barcelona]], an sgioba aige.

=Eachdraidh=
===Beatha Pearsanta===
'S e [[beanailtrich]] a th'ann am màthair Ronaldinho, Migeulina. Bhàsaich an athair aige, João, le [[clisgeadh cridhe]] nuair a bha Ronaldinho 8 bliadhna a dh'aois. Fhads a bha athair beò b'e neach-obair aig [[gàradh-luing]] agus cluicheadair ball-coise neo-dhreuchdail a bh'ann airson [[Cruzeiro]].Cluich am brathair aosd aig Ronaldinho ball-coise proifeiseanta airson [[Gremio]] ach chaidh stad tràth a chuir air le leòn agus tha è a-nis ag obair mar manadsair a bhrathair beag. Tha mac aig Ronaldinho den ainm João, airson athair, a chaidh a bhreith air an 25 latha den [[Gearran]] [[2005]] le [[is Janaína Nattielle Viana Mendes]]. 

Na oigridh thoisich Ronaldinho a sealltainn a cho ealanta 'sa bha è le ball-coise trobh bhidh a cluich [[futsal]] agus ball-coise air an tràith agus an deidh greis thoisich è a gabhal ri ball-coise tradiseanta. Thionndaidh sùilean ris nuair a bha è 13 bliadhn a dh'aois agus è air 23 taghal fhaighinn an aghaidh sgioba. Dh'fhàs ainm le cho math 'sa chluich è aig an [[Under-17 World Cup]] anns [[an Eiphit]] an [[1997]]. 

Tha ùidh mhòr aige ann an ceòl braisileach agus bidh è a cluich an drumma agus a seinn le caraidean ann am [[Barcelona]].

==Dreuchd Proifeiseanta==

===Braisil===

Thoisich è a cluich airson [[sgioba naiseanta]] [[Braisil]] ann an [[1999]] air an 26 den [[t-Og mhios]] an aghaidh [[Latbhia]]. Anns a'chiad geam aige ann an co-fharpais fhuair è taghal an aghaidh [[Venezuela]] anns an [[Copa América]] 1999 a'bhuannaich [[Braisil]].

Cluich Ronaldinho pàirt mhòr ann am buaidh Bhraisil aig [[Cupa an t-Saoghal]] an [[Seapan]] agus [[Coirea a Deas]] 'sa bhliadhna [[2002]]. 'S e aon de na taghail is fheàrr den co-fharpais fear a fhuair è seachad air [[David Seaman]], an [[neach-bàire]] aig [[Sasainn]], anns an treas ìre den Cupa. Fhuair è cairt dhearg anns an geam ud cuideachd agus mar sin chaill è an ath gheam an aghaidh [[an Tuirc]] ach cluich è an uairsin anns an geam deireannach an aghaidh [[a'Ghearmailt]] a bhuannaich Braisil 2-0.

Air am 29mh latha den t-Og mhios, [[2005]], chluich è pàirt cudthromach mar [[caiptean]] sgioba Bhraisil fhads a bhuannaich iad an dara [[FIFA Confederations Cup]] aca le buaidh tarsainn air [[Argentina]] 4-1 le Ronaldinho è fhèin a buannachadh an duais airson "Man of the Match". Dh'ainmich [[Pelé]] Ronaldinho mar aon de na 125 cluicheadairean ball-coise beò is fheàrr anns a' Mhàrt 2004.

===Aig Grêmio===
Thoisich an dreuchd aige ann an sgioba na h-òganaich aig aig an club [[Grêmio]] ann am [[Porto Alegre]] fo'n a' choidse [[Luiz Felipe Scolari]] a dheidheadh a dh'obair mar maighstear sgioba naiseanta Bhraisil anns na bliadhnachan a leanadh agus a bha na cheannard nuair a bhuannaich iad [[Cupa an t-Saoghal]] ann an 2002. Thanaig a'chiad geam airson am prìomh sgioba aig Grêmio  anns an [[Cupa Libertadores]] an [[1998]] agus cha d'thug è fad sam bith dha an comas aige airson taghail agus cluich ealanta a shealltainn.

Mu dheireadh an dreuchd aige aig Grêmio ann an 2001 bha torr sgiobanan bho tarsainn an t-saoghal a gabhal ùidh ann an Ronaldinho agus gu h-àraid feadhainn 'o [[Sasainn]] ach mu dheireadh ghluais è gu [[Paris Saint-Germain]] 'sa [[Fhraing]] a cuir ainm ri cùmhnant a sheasadh coig bliadhna.

==='Sa Fhraing===
An 2001 dh'fhàg Ronaldinho Grêmio a chluich ball-coise Eòrpach. Ged a bha iomadach sgioba a feuchainn ri greum fhaighinn air thagh è PSG. Fhads a bha è aig PSG bha am manaidsear, [[Luiz Fernandez]], a gearran gu robh Ronaldinho a cuir seachad cus tìde 'sa bhaile air oidhchean a-mach an àite a bhall-coise agus nach bitheadh è a cumail ri amanan ris an deach aontachadh airson na laithean saora aige am Braisil. 

An deidh [[Cupa an t-Saoghal]] an 2002, le Ronaldinho air sealltainn cho math 'sa bha è aig ìre eadar-nàiseanta, bha sgiobanan nas motha a feuchainn ri fhaighinn agus ann an 2003 dh'aidich è gu robh è airson PSG fhagail. Lean torr sabaid eadar sgiobanan 'siad airson greum fhaiginn air agus barrachd is barrachd airgeid air a chuir an àrd air a shon.

===Barcelona===
Air an 19 den [[t-Iuchar]] 2003 cheannaich [[FC Barcelona]] Ronaldinho airson mu £18,000,000. Bha ceannard Barcelona, [[Joan Laporta]], an toiseach an dùil [[David Beckham]] a thoirt dhan sgioba ach thionndaidh an cluicheadair ud iad sios airson gluasad gu [[Real Madrid]] agus mar sin ghabh iad ri [[Ronaldinho]] agus rinn iad a chuis air [[Manchester United]] a bha airson greum fhaighinn air cuideachd. Le gluasad gu Barcelona bha Ronaldinho a leantainn sreath de chluicheadairean ainmeil Braisileach mar [[Evaristo]], [[Romario]], [[Ronaldo]] agus [[Rivaldo]].

Anns a' chaid [[season(ball-coise)|season]] aige chuidich è Barcelona crìochnachadh anns an dara àite 'san lìog, [[La Liga]], ann an 2003/2004. Comhla-ri [[Samuel Eto'o]], [[Deco]], [[Xavi]], [[Ludovic Giuly]] agus [[Henrik Larsson]] tha è a seasamh mar phàirt de bhuidhean [[chuspairichean]] cumhachdach a bhuannaich La Liga an 2004/05 airson Bareclona. Air am 20 den [[Dùbhlachd]] 2004 chaidh Ronaldinho ainmeachadh mar [[FIFA World Player of the Year]] air thoiseach air [[Thierry Henry]], bho [[Arsenal]], agus [[Andriy Shevchenko]] aig [[AC Milan]] agus thionndaidh Barca sios £60,000,000 a bha [[Chelsea]] deònach pàghadh air a shon.

Air an 19 den [[t-Samhainn]] fhuair è dà thaghal mìorbhailleach a chuidich Barcelona buaidh fhaighinn air [[Real Madrid]] 3-0 aig an [[Santiago Bernabeu]] ann am [[Madrid]]. An dèidh dha an dara thaghal aige fhaighinn, agus an treas aig an sgioba aige, sheas a' chuid mhòr de luchd-leanmhainn Real Madrid agus iad ga mholadh, rud iongtach nach robh air tachairt bho chluich [[Maradona]] airson Barcelona nan aghaidh.

An [[2005]] chaidh Ronaldinho ainmeachadh mar an Cluicheadair is fheàrr 'san [[Roinn-Eòrpa]] ([[European Footballer of the Year]]) agus an cuspairiche is fheàrr ann an [[Cupa na Roinn-Eòrpa]] airson an co-fharpais ud thar 2004/05. 'S e Ronaldinho an treas Braisileach a tha air an duais airson an cluicheadair is fheàrr 'san Roinn-Eòrpa a bhuannachadh. Air an 19 den Dùbhlachd fhuair è an duais [[FIFA World Player of the Year]] le 956 puing, barrachd air trì thurais na fhuair an cluicheadair anns an dara àite, [[Frank Lampard]], le 306, agus [[Samuel Eto'o]] a fhuair an treas àite le 190. Chaidh a thaghadh airson an sgioba [[UEFA]] airson 2005 airson an treas bliadhna a riuth agus fhuair è bharrachd bhòt airson an sgioba ud na cluicheadair sam bith eile a bh'ann le coir air 1,500,000 neach a gabhal pàirt anns an taghadh.

Air an 7 latha dem Màrt, [[2006]], anns an dara geam den cuairt 'san [[Cupa Eòrpach]] aig an [[Nou Camp]], rinn Ronaldinho agus Barcelona a chùis air [[Chelsea]] an deidh dhaibh call rutha aig an aon ìre 'san co-fharpais am bliadhna ron an sin leis a faighinn taghal sgileil. An deidh sin fhuair iad buaidh air [[AC Milan]] 1-0 tarsain air an dà gheam airson àite fhaighinn an aghaidh [[Arsenal]] anns an geam mu dheireadh am [[Paris]]. Anns an geam sin rinn iad a chùis 2-1 an deidh dhaibh a bhith call 1-0 airson a chuid mhòr den geam le [[Henrik Larsson]] a deanamh gach taghal airson Barca - a chiad taghail a bha Arsenal air leigeal a-steach ann an coir is deich geam. 'San aon bliadhna bhuannaich Barca La Liga airson an dara seasan le bunnachadh an aghaidh [[Celta Vigo]] 1-0.

==Ceangail a-muigh==
* [http://ronaldinhogaucho.com/ Làrach-lìn Oifigeil]
* [http://r10-ronaldinho.blogspot.com/ Blog Ronaldinho Gaucho]
* [http://www.1ronaldinho.com Ronaldinho]
* [http://www.ronaldinho-web.com.ar Ronaldinho-Web]
* [http://www.photosronaldinho.com Dealbhan agus Bhideos]

[[Category:FC Barcelona]]
[[Category:Cluicheadairean Ball-coise]]

[[ar:رونالدينو]]
[[ast:Ronaldinho]]
[[bat-smg:Ronaldinho]]
[[bg:Роналдиньо]]
[[bn:রোনালদিনিয়ো]]
[[bs:Ronaldinho]]
[[ca:Ronaldo de Assis Moreira]]
[[cs:Ronaldinho]]
[[da:Ronaldinho]]
[[de:Ronaldinho]]
[[el:Ροναλντίνιο]]
[[en:Ronaldinho]]
[[eo:Ronaldinho]]
[[es:Ronaldinho]]
[[et:Ronaldinho]]
[[eu:Ronaldo de Assis Moreira]]
[[fa:رونالدینیو]]
[[fi:Ronaldinho]]
[[fr:Ronaldinho]]
[[ga:Ronaldinho]]
[[gl:Ronaldinho]]
[[he:רונאלדיניו]]
[[hr:Ronaldinho]]
[[hu:Ronaldinho]]
[[id:Ronaldinho]]
[[is:Ronaldo de Assis Moreira]]
[[it:Ronaldinho]]
[[ja:ロナウジーニョ]]
[[ka:რონალდინიო]]
[[ko:호나우지뉴]]
[[lt:Ronaldinho]]
[[lv:Ronaldinjo]]
[[ms:Ronaldinho]]
[[nl:Ronaldinho]]
[[nn:Ronaldinho]]
[[no:Ronaldinho]]
[[oc:Ronaldinho]]
[[om:Ronaldinho]]
[[pl:Ronaldinho]]
[[pt:Ronaldinho Gaúcho]]
[[qu:Ronaldinho]]
[[ro:Ronaldinho]]
[[ru:Роналдиньо]]
[[sk:Ronaldinho]]
[[sl:Ronaldinho]]
[[sq:Ronaldinho]]
[[sr:Роналдињо]]
[[sv:Ronaldinho]]
[[th:โรนัลดินโญ่]]
[[tr:Ronaldinho]]
[[uk:Рональдіньо]]
[[vi:Ronaldinho]]
[[yi:רונאלדיניו]]
[[zh:罗纳尔迪尼奥]]
