[[Image:The Tower Dunkeld Cathedral.jpg|thumb|Cathair Dhùn Chaillinn, far an do rinneadh sabaid fuilteach air 21mh Lunasdal 1689]]

Air 21mh Lunasdal [[1689]] thug reiseamaid Gallta nan [[:en:26th_Regiment_of_Foot|Cameronians]], a bha a' seasamh chòirichean [[Uilleam III Shasainn is II Alba|Rìgh Uilleim]], buaidh air na h-ionnsaighean a rinneadh le [[na Seumasaich]] air a' bhaile, agus chaidh ruaig callmhor a chuir air na fineachan Gàidhealach.

==Na lean chun a' bhlàir==
Ann an [[ar-a-mach nan Seumasach, 1689-90]], bha na Seumasaich às dèidh buaidh a thoirt aig [[Cath Raon Ruairidh]], [[Coille Chnagaidh]], air an 27mh latha dhen iuchar [[1689]]. Ach ged bu bhuaidh-làrach e, chaill iad an ceannard buadhmhor Iain Greumach Chlaverhouse, no Claibhears.
Bha iad a-nise fo chommand oifigich Èireannaich an Colonel Cannon. Bha esan fada gun gluasad a dhèanamh, ach air meadhan an Lunasdal 1689 rinn 5,000 fear-cinnidh Gàidhealach adbhanns deas a dh'ionnsaigh Dhùn Chaillinn.

==Dùn Chailleann na baile-daingneachd==

Bha am baile air a dhìon le reiseamaid Iarla Aonghais, a bha air ùr-chruthachadh air [[Cruinn-eòlas na h-Alba#A' Ghalltachd (Machraichean na h-Alba)|Galltachd na h-Alba]]; bha a' chuid nach bu bheag dheth de luchd-leantainn [[:en:Richard Cameron (Covenanter)|Ridseard Chamshroin]], ''covenanter'' a rugadh am Fiobha agus a chaidh a mharbhadh le feachdan [[Teàrlach II|Theàrlaich II]] an [[1680]]. Rè ùine, chaidh an t-ainm [[:en:26th_Regiment_of_Foot|Cameronians]] a bhuileachadh orra, mar chuimhneachan airsan; cha robh buinteanas aig an reiseamaid seo do Chlann Chamshron. Bha iad fo chommand [[:en:William Clelland|Uilleim Chlelland]], cùmhnantach iomraiteach a rugadh an Dubhghlas, Siorramachd Lannraig.
A chionn 's nach robh balla-dìon a' cuairteachadh a' bhaile, rinn na saighdearan gallta daingneachd dhe mheadhan a' bhaile mu thimcheall na h-eaglaise.

==An sabaid==

==A bhuil==
*Chaidh arm nan [[Na Seumasaich|Seumasach]] a bhristeadh aig Dùn Chailleann; cha do rinneadh ionnsaigh eile leotha san ar-a-mach. Agus air a' chiad latha dhen a' chèitein [[1690]], chaidh na bha air fhàgail dhiubh a ruagadh aig [[Blàr Chromdàil]], Srath Spè.
*Ach bha buil nas leantainnich aig Blàr Dhùn Chaillinn. Lethcheud bliadhna às dèidh a' '''Chùmhnant Nàiseanta''', bha an creud pròstanach agus an eaglais clèireach a-nise tèarainte mar chreideamh na dùthcha.
 

[[Category:Na Seumasaich]]
[[Category:Eachdraidh na h-Alba]]

[[en:Battle of Dunkeld]]
[[fr:Bataille de Dunkeld]]
[[it:Battaglia di Dunkeld]]
