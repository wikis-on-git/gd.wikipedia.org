{| border="1" cellpadding="2" cellspacing="0" align="right" width="320"
! style="background:#cedff2" align="center" colspan=2|<big><big>Iapanais</big></big>
|-
|align="center" colspan=2|[[Image:Nihongo.svg|50px]]
|-
| valign="top"| '''[[ Fuaimneachadh]]'''
| [ɲihoŋɡo]
|-
| valign="top"| '''Ga bruidhinn ann an'''
|
*[[Mòrchuid]]: [[Iapan]]
*[[Coimhearsnachd bheag]]: [[Braisil]] (~1.5 millean), [[Na Stàitean Aonaichte]] (~1.2 millean, gu h-àraid [[Hawaii]]), [[Peru]] (~88,000), [[Astràilia]] (53,000~, gu h-àraid [[Sydney]]), [[Tai-Bhàn]] (16,000~20,000), [[Na h-Eileanan Filipineach]] (13,000), [[Guam]] (2,000) <ref> '''Staitistig Riaghaltas Iapan [http://www.stat.go.jp/data/sekai/zuhyou/0217.xls]</ref>
|-
| valign="top"| '''Luchd-labhairt iomlan'''
|130 millean <ref> '''Cànanan an t-Saoghail [http://www.nvtc.gov/lotw/months/march/Japanese.html]</ref>

|-
| valign="top"| '''[[Clàr nan cànanan le iomlan nam fileantaich| Reangach]]'''
|''9''
|-
| valign="top"| '''[[ Teaghlach-chànan ]]'''
|[[Cànan|Seapanach]]<br>
*[[Cànanan Seapanach]]<br>
**'''[[Iapanais]]'''
|-
| valign="top"| '''[[ Siostam-litreachaidh]]'''
| [[Siostam-litreachaidh Iapanais|Lideirean agus Logagrafan Iapanach]]
|-
! style="background:#cedff2" align="center" colspan=2| '''Inbhe Oifigeil'''
|-
| valign="top"| Cànan oifigeil ann an 
| valign="top"| Iapan
|-
| valign="top"| Air a riaghladh le 
| valign="top"| Gin (ach, tha Riaghaltas Iapan an sàs ann gu mòr)
|-
! style="background:#cedff2" align="center" colspan=2| '''Còdan Cànan''' 
|-
|[[ISO 639]]-1||ja
|-
|ISO 639-2||jpn
|-
|[[SIL code|SIL]]||jpn
|-
|}
Tha tuilleadh air 130 millean daoine aig a bheil '''Iapanais''', a tha a' fuireach ann an [[Iapan]] agus ann an coimhearsnachdan eilthirich [[Iapanach]] air feadh an t-saoghail. 'S e '''Nihongo''' ('''日本語''')a chanas ri Iapanais anns a' chànan fhèin. Tha e a' ciallachadh ''cànan Iapain''. 'S e ''Grian'' a' bhrìgh a th' air an [[kanji]] [[日]] agus an seo, ''Freumh'' air [[本]]. Tha am briathar Sìneach-Iapanach seo, 日本(''Nihon'' no ''Nippon''), a' toirt dealbh air Iapan bho shealladh na Sìne, a thaobh suidheachaidh cruinn-eòlasach an dà dhùthaich. 'S i [[Iapan]] far a dh' èireas [[A' Ghrian|a'ghrian]] agus [[an t-Sìn]] far an tèid i foipe. Tha an abairt ''Tìr Èirigh na Grèine'' a' tighinn às an sin.

== Tùs agus Seòrsachadh ==

'S e cànan in-sònraichte (''isolated language'') a th' ann an Iapanais. 'S e an cànan as dlùithe ris, [[Coireanais]] (a thaobh [[morf-eòlas]], [[co-chàradh]] gu h-àraid), ach nam biodh [[Ryūkyūanais]] (teanga [[Okinawa]]) ga mheas mar chànan na chòir fhèin, 's esan an cànan a bu dhlùithe mar phàirt dhen aon teaghlach cànain. <ref> '''Japan As It Is/日本タテヨコ'''；Ceathramh Eagran Dà-chànanach, ''foillsichte le Gakken'' ISBN 4-05-401425-9 </ref>

Gidheadh, 's iomadh teoric a tha ann a tha a' sireadh air mìnicheadh a thoirt air tùs a' chànain seo, ach chan eil fiù 's aon dhiubh sin nach eil air a connsachadh. Tha cuid de sgoilearan air Iapanais a cheangladh ri [[Coireanais]], [[Mongolais]] agus na [[cànanan Altaic]] eile, a' toirt iomradh air coimeas gràmadach eatorra. Tha sgoilearan eile a' sìreadh tùs a' chànain ann an [[sòisealtasan]] coltach ri Iapan a thaobh [[cultar]] agus [[eigeòlas]] eadar ceann a Deas na [[an t-Sìn|Sìne]] agus [[An Himalaya]]. An dèidh sin, tha feadhainn eile a' cumail a-mach gur ionnan tùs a' chànain agus na [[cànanan Draibhideach]] agus [[cànanan nan ioma-eileanach]].(Polynesia) 'S ann tric a bhithear a' moladh gur e [[crìtheol]] a th' anns a' chànan seo, a' gabhail a-steach tuilleadh air aon de na teangannan sin.

== Buadhan ==

'S e [[cànan co-glaodhach]] (''agglutinating language'') a th' ann an Iapanais. 'S e sin gu bheil i a' leigeil rithe structar gràmadach le bhith a' ceangladh comharran (は、が、に/''wa, ga, ni'') ri stuic fhacail.<ref> '''Japan As It Is/日本タテヨコ'''；Ceathramh Eagran Dà-chànanach, ''foillsichte le Gakken'' ISBN 4-05-401425-9 </ref> 

Ged a tha [[riochdair|riochdairean]] ann mar: 私 ''watashi'' (mi), あなた ''anata'' (thu), 彼 ''kare'' (e), 彼女 ''kanojo'' (i) is mar sin air adhart, chan eileas gan cleachdadh cho tric ann an còmhradh, seach ann an sgrìobhadh. Tha sin a' dèanamh gu bheil Iapanais caran neo-dhìreach mar chainnt; rud a tha a' freagairt an t-sluaigh [[Iapanach]] gu math, oir tha iadsan gam meas neo-dhìreach gu leòr nan dòighean. 

Mar eisimpleir, chanar 私はスコットランド人です。''watashi ha sukottorandojin desu''. ('''Mise - Albannach - tha''') (Tha mi nam [[Albannach]]), ach ann an còmhradh far a bheil e soilleir cò tha a' bruidhinn agus cò mu dheidhinn, dh' fhàgar ''watashi'' (còmhla ris a' chomharra は''wa''), a-mach agus theirear スコットランド人です。''sukottorandojin desu''; (Albannach-tha). Cha leigeas a leas an riochdair ''watashi'' (mi) a ràdh idir airson 's gun tuig daoine. Mar sin dheth, tha Iapanais gu math feumail airson bruidhinn air daoine, no air dìomhaireas nach eileas ag iarraidh fhoillseachadh. Fiù 's nan cluinneadh cuideigin an còmhradh, dh' fhaoidte nach ann a bhiodh fios aca cò no dè air a bhiodh an luchd-labhairt a-mach, air sgàth chion riochdairean. 'S e cnag na cùise a th' ann nach eil an t-subseig ga cleachdadh a h-uile uair ann an còmhradh.

'''Riochdan Modhail'''

'S iomadh chaochladh a tha air Iapanais a-rèir dreuchd, inbhe is àite san t- sòisealtas, gnè agus aithneachadh sgìreil an neach-labhairt. Tha siostam gràmadach farsainn aig Iapanais gus cainnt a chur air foirmeileachd agus modhaileachd; rud aig nach eil a' chuid as motha de chànanan Siarach.

== Keigo ==

'S e [[Keigo]] (敬語)a chanas ri modhaileachd ann an Iapanais, agus thathas ga cleachdadh a-rèir inbhe a' chàirdeas a tha ann eadar daoine. Chan eil càirdeas co-ionnan sa chumantas ann an sòisealtas Iapanach. 'S tric a bhios suidheachadh nas àirde aig neach, agus gabhaidh sin a dhearbhadh a-rèir iomadach fhactair leithid dreuchd, aois, eòlas no fiù 's an suidheachadh anns a bheil neach aig an àm - mar eisimpleir, cuideigin ag iarraidh fàbhair air cuideigin eile. Thathas a' cleachdadh ''Keigo'' ann an gnothach sam bith far a bheil neach-obrach a' bruidhinn ri neach-ceannaich; m.e. ann an [[taigh-bìdh]], no [[bùth]] sam bith eile. Faodaidh an neach-ceannaich cainnt dhìreach mhì-fhoirmeil a chleachdadh (gu ìre), ach chan fhaod an neach-obrach idir, mura h-e neach a tha tòrr nas aosta na an neach-ceannaich a th' ann.

'''Dòighean eadar-dhealaichte air na h-aon rudan a ràdh.'''

Tha fiù 's gnìomhar beag sìmplidh air a chur an cèill ann an diofar dhòigh a-rèir cò tha a' dol càite. Ma tha thu fhèin a' dol a thadhail air neach aig a bheil inbhe nas àirde, 's iad ''mairu'' agus ''ukagau'' na gnìomhairean a thathas a' cleachdadh. (Oir, tha sin a' sealltainn an inbhe nas ìsle a th' agad fhèin. Dh' fhaodadh '''[[ùmhlachd Iapanais|cainnt ùmhail]]''' seach '''[[urramachd Iapanais|cainnt urramach]]''' a chur orra.) Ma 's e neach 's inbhe nas àirde aige a bhios a' falbh a dh'àiteigin, 's iad ''irassharu'' agus ''oideninaru'' na gnìomhairean urramach. Tha diofar ìrean fhoirmealachd ann cuideachd. Ma 's e 's gu bheileas a' bruidhinn ri caraidean dlùith, 's e ''iku'' am facal mì-fhoirmeil, leis na comharran fireann no boireann, ''yo'' no ''wa'', air an cur ris a cheann. 'S e ''ikimasu'' no ''ikundesu'' a bhiodh ann ge-tà, ann an suidheachadh nas fhoirmeile, fiù 's eadar daoine is inbhe co-ionann aca. 'S iad suidheachaidhean "desu/masu" a theireas ri seo; far an gabh gnìomhairean suidheachaidhean foirmeil na deiridhean modhail ''-desu'' no ''-masu''.

== Ceanglaichean a-muigh ==

[http://iapanais.blogspot.com Beagan Iapanais]

== Iomraidhean ==
<references/>

{{Commons|Category:Japanese language|Iapanais}}

[[Category:Cànan]]
[[Category:Iapan]]

[[af:Japannees]]
[[an:Idioma chaponés]]
[[ang:Iapanisc sprǣc]]
[[ar:لغة يابانية]]
[[ast:Xaponés]]
[[az:Yapon dili]]
[[bat-smg:Japuonu kalba]]
[[bcl:Hapones]]
[[be-x-old:Японская мова]]
[[bg:Японски език]]
[[bn:জাপানি ভাষা]]
[[br:Japaneg]]
[[bs:Japanski jezik]]
[[ca:Japonès]]
[[ceb:Hinapon]]
[[cs:Japonština]]
[[cv:Япон чĕлхи]]
[[cy:Japaneg]]
[[da:Japansk (sprog)]]
[[de:Japanische Sprache]]
[[dv:ޖަޕާނީ]]
[[el:Ιαπωνική γλώσσα]]
[[en:Japanese language]]
[[eo:Japana lingvo]]
[[es:Idioma japonés]]
[[et:Jaapani keel]]
[[eu:Japoniera]]
[[fa:زبان ژاپنی]]
[[fi:Japanin kieli]]
[[fr:Japonais]]
[[ga:Seapáinis]]
[[gl:Lingua xaponesa]]
[[he:יפנית]]
[[hi:जापानी भाषा]]
[[hr:Japanski jezik]]
[[hsb:Japanšćina]]
[[hu:Japán nyelv]]
[[hy:Ճապոներեն]]
[[ia:Lingua japonese]]
[[id:Bahasa Jepang]]
[[io:Japoniana linguo]]
[[is:Japanska]]
[[it:Lingua giapponese]]
[[ja:日本語]]
[[jbo:ponbau]]
[[ka:იაპონური ენა]]
[[ko:일본어]]
[[ku:Zimanê japonî]]
[[kw:Nihonek]]
[[la:Lingua Iaponica]]
[[lad:Idioma japonez]]
[[li:Japans]]
[[lt:Japonų kalba]]
[[lv:Japāņu valoda]]
[[mk:Јапонски јазик]]
[[mn:Япон хэл]]
[[mr:जपानी भाषा]]
[[ms:Bahasa Jepun]]
[[nah:Xapōntlahtōlli]]
[[nds-nl:Japans]]
[[nl:Japans]]
[[nn:Japansk språk]]
[[no:Japansk]]
[[oc:Lenga japonesa]]
[[pam:Hapon (amanu)]]
[[pl:Język japoński]]
[[pt:Língua japonesa]]
[[qu:Nihun simi]]
[[ro:Limba japoneză]]
[[ru:Японский язык]]
[[scn:Lingua giappunisa]]
[[sco:Japanese leid]]
[[se:Japánagiella]]
[[sh:Japanski jezik]]
[[simple:Japanese language]]
[[sk:Japončina]]
[[sl:Japonščina]]
[[sq:Gjuha japoneze]]
[[sr:Јапански језик]]
[[su:Basa Jepang]]
[[sv:Japanska]]
[[sw:Kijapani]]
[[ta:ஜப்பானிய மொழி]]
[[tg:Забони ҷопонӣ]]
[[th:ภาษาญี่ปุ่น]]
[[tk:Yaponça]]
[[tl:Wikang Hapones]]
[[tr:Japonca]]
[[tt:Япон теле]]
[[uk:Японська мова]]
[[vi:Tiếng Nhật]]
[[wuu:日语]]
[[zh:日语]]
[[zh-classical:日本語]]
[[zh-min-nan:Ji̍t-pún-oē]]
[[zh-yue:日語]]
