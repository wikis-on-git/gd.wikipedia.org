
== Craig Levein ==

‘S e manaidsear [[ball-coise]] a th’ ann an Craig Levein an-dràsta, a rugadh ann an [[Dùn Phàrlain]] air 22 Dàmhair, 1964; b’ e cluicheadair [[Albannach]] ball-coise proifeiseanta a bh’  ann roimhe. Tha Levein an-dràsta aig stiùir club [[Prìomh Lìog na h-Alba]], [[Dùn Dèagh Aonaichte]]. Bha e a’ cluich do [[Cùl Dùn Beithe|Chùl Dùn Beithe]] agus [[Hearts|Heart Meadhan-Lodainn]], agus choisinn e 16 [[capaichean]] a’ cluich do [[sgioba nàiseanta na h-Alba]].

Bha Levein a’ frithealadh [[Àrd-sgoil Inbhir Chèitinn]], far an robh e anns an sgioba ball-coise còmhla ri cluicheadair [[eadar-nàiseanta]] Albannach eile ri teachd, [[Gordon Durie]]. Bha e na chluicheadair do Dhalgety Bay, Leven Royals agus Inbhir Chèitinn-fo-aois-16 aig toiseach an cùrsa-obrach bhall-coise aige. Leig e bhuaithe ball-coise bliadhna aig aois 15, ge-tà, a` tilleadh thuige nuair a dh’ iarr a bhràthair air a thighinn gu seiseanan-trèanaidh club-òigridh, Lochore Welfare, far an robh e fhèin. Chuir Levein ainm ri cùmhnant aig Lochore agus an dèidh dha [[deuchainn ball-coise|deuchainnean]] fhaighinn aig diofar àrd-chlubaichean, ghabh e ann an sgioba Cùl Dùn Beithe mu dheireadh thall ann an 1981.
