[[File:Eileanmhartainn2.jpg|thumb|right|250px|Cidhe Eilein Mhàrtainn agus taigh ''ranger'']]’S e aon de [[na h-Eileanan Samhraidh]] a tha ann an '''Eilean Mhàrtainn'''. Tha e suidhichte air àird an iar na h-[[Alba]] ann an Loch Kanaird aig ceann [[Loch Bhraoin]]. Tha e mu 3 mìltean air falbh bho [[Ullapul]], mar sin 's e Eilean Mhàrtainn am fear de na h-eileanan Samhraidh a tha as faisge  air Ullapul.

Tha Eilean Mhàrtainn 157 heactair ceàrnagach de mheud agus tha an t-àite as àirde 123 meatair os cionn na mara. Tha gleann beag air àird an iar Eilein Mhàrtainn ris an canar Bad an Luig. 

Thàinig ainm an eilein bho Naomh Mhàrtainn.<ref name=Smith>{{cite book| author=Haswell-Smith, Hamish| year=2008| title=The Scottish Islands| location=Dùn Eideann| publisher=Canongate| isbn=9781847672773}}</ref> Bha [[eaglais]] bheag an seo ainmichte air Naomh Mhàrtainn, tha an tobhta fhathast ri faicinn. Tha taighean briste eile agus seann sgoil ann a tha suidhichte air àird an earra-dheas an eilein faisg air camas beag. 

==Eachdraidh==
Anns an 18mh is 19mh linn bha [[àiteachadh]] agus [[iasgach]] nan gnìomhairean as cudthromaiche anns an eilean. Ann an 1820 thoisicheadh croitearachd anns an eilean. Eadar 1939 is 1948 bha muileann ann. 

Anns a’ bhliadhna 1965 cheannaich Monica Goldsmith Eilein Mhàrtainn. Chuir i uisge agus dealan anns an eilean. Bha i measail air glèidhteachas-nàdair anns an eilean, mar sin thug i an eilean don ''Royal Society for the Protection of Birds'' (RSPB) ann an 1981. Ann an Cèitean 1999 thug an RSPB an eilean don ''Isle Martin Trust'' <ref>http://www.caledonia.org.uk/socialland/isle.htm</ref> a tha aig a’ choimhearsneadh Loch Broom agus Coigach.

==Iomraidhean==
<references/>

==Ceanglaichean a-mach==
* [http://getamap.ordnancesurvey.co.uk/getamap/frames.htm?mapAction=gaz&gazName=g&gazString=NH0914399598 Mapa an eilein aig Ordnance survey]

[[Category:Na h-Eileanan Samhraidh]]

[[en:Isle Martin]]
