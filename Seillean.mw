Tha '''an seillean''' na [[meanbh-fhrìde|mheanbh-fhrìde]] sgiathach aig am bheil dlùth-cheangail ri [[connspeach|connspeachan]] agus [[seangan|seanganan]]. Tha mu 20 000 seòrsaichean foillsichte de sheilleanan air feadh an t-saoghail nn an 9 teaghlaichean aithnichte. Gheibhear air feadh na cruinne iad, ach a-mhàin Antarctica.

Tha 18 diofar sheòrsaichean de sheillean ri lorg ann an [[Alba]].<ref>[http://www.bumblebeeconservationtrust.co.uk/ Bumblebee Conservation Trust <ref/> Tha iad uile ag ithe poilean agus neactar bho fhlùraichean. Tha iad cudthromach gus bàrr agus flùraichean fhiadhaich a phoileanadh. Ann am Breatainn ge-tà, tha àireamh nan seilleanan a' sìor lùghdachadh ri linn 's gum bheil pàircean feòir, boglaichean agus callaidean a' fàs tearc. Chan urrainn don t-seillean thighinn beò gun fhlùraichean.

== An Seillean Mòr Buidhe (Bombus Distinguedas) ==


'S e an '''seillean mòr buidhe''' a th' anns a' chunnart as motha san àm seo. B' àbhaist gun robh iad rim faotainn air feadh [[Breatainn|Bhreatainn]] gu lèir ach a-nis chan fhaighear lorg orra ach ann an [[Alba]] - anns na h-[[Eileanan Siar]], [[Sealltainn]], [[Arcaibh]] agus cladach an iar-thuath. Gheibhear an fheadhainn a tha a' mairsinn beò air [[croit|croitean]] agus [[teàrmainn nàdair]]. 'S e an rud as motha a nì feum dhan t-seillean mhòr bhuidhe gum bheil [[flùr|blàthan]] pailt eadar a' Chèitean agus an t-Sultain gu h-àraidh an t-[[seamrag dhearg fiatghal]] agus an [[cnapan dubh]]. Gheibhear na flùraichean seo air croitean air [[machair]] am bitheantas, mar eisimpleir, air machair [[Uibhist]].
